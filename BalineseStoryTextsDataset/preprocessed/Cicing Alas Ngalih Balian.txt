Suba uling limang dina Cicing Alas majalan sambilanga ngeling .\n Beburon di Alas Jenggala Sila matakon-takon di kenehne Kenapa I Cicing Alas ngeling patakon I Landak tekening I Kuwuk .\n Sing tawang Sing ada bani ane maekin apabuin nakonin saut I Landak .\n Cicing Alas negak di beten punyan kepuh .\n Awakne ngenah mamerag .\n Auuuuuw kraunganne enduk ngancan makelo ngancan lemet .\n Kedis Cerukcuk ane matinggah di carang kayune nakonin Mih icang medalem anak buka cai kasengsaran buka keto .\n Kenken kasujatian caine apa sandang tulungin Icang pelih ngelekang mamahan saut I Cicing Alas .\n Ada tulang nyelekak di kolongan icange .\n Sing kodag-kodag sakitne .\n Ada suba uling limang dina icang tusing nyidang ngamah .\n Diolas tulungin ja icang apang nyidang seger .\n pantes cai mamerag .\n Kewala da cai sebet apabuin gedeng icang tusing nyidang nulungin cai .\n Cukcuk icange bawak turin cenik sing nyidang ngesisiang tulang ane nyelekak di kolongan caine saut I Kedis Cerukcuk .\n I Cicing Alas buin majalan sambilanga ngeling .\n Kraunganne seret tur ngancan nglemet .\n Rikala negak di beten punyan nangkane I Lembu nakonin Mbooooo .\n.\n.\n Kenken to nguda cai sedih kingking .\n Salantang jalan cai ngeling Diolas tulungin icang Lembu Ada tulang nyelekak di kolongan icange .\n Ento makada icang tusing nyidang ngamah apa .\n Diolas icang ngidih tulung tekening cai pangidihne I Cicing Alas .\n Mih pedalem anak buka cai kasengsaran .\n Pantes iba mamerag buka kene saut I Lembu mapi-mapi kapiangen .\n Ia suba ningeh orta yening I Cicing Alas beburon daya tur demen nguluk-nguluk .\n Pantes tusing ada beburone las mapitulung .\n Tulungin ja pesuang tulang ane nyelekak di kolongan icange .\n Icang tusing lakar ngengsapang yening iba las mapitulung pangidih I Cicing Alas .\n Da pedih nah icang tusing nyidang nulungin cai .\n Bungut icange gede tur sing nyidang macelep ka bungut caine .\n Kewala da sebet icang nyidang nujuhin cai tongos maubad saut I Lembu .\n Dija tongosne ento diolas tujuhin ja icang saut I Cicing Alas mapangapti .\n Kema cai ngidih tulung tekening I Kedis Cangak Jani I Kedis Cangak dadi balian sidhi tur demen mapitulung .\n Cukcukne ane dawa pasti nyidang mesuang tulang ane nyelekak di kolongan caine saut I Lembu .\n I Cicing Alas magegeson luas ka pondokne I Kedis Cangak .\n Dapetanga I Kedis Cangak sedeng nginem yeh di sisin danune .\n Swastyastu Icang ningeh orta yening cai dadi balian nedeng sidhi tur demen mapitulung .\n Tulungan ja mesuang tulang ane nyelek di kolongan icange .\n Icang suba uling limang dina tusing nyidang ngamah .\n Dong tolih awak icange mamerag .\n Yadiastun I Kedis Cangak tusing taen masantulan ngajak I Cicing Alas nanging ia nawang bikas beburone ento .\n Daya demen nguluk-nguluk tur nyarap beburon tan padosa .\n Ia masih tusing epeh tur sing ngelah sesana .\n Ampura icang mula balian ane demen mapitulung kewala benengan janine icang tusing nyidang nulungin cai saut I Kedis Cangak .\n Bobab saut I Cicing Alas .\n Cai pasti nyidang nulungin icang .\n Cai ngelah cukcuk dawa turin lanying pasti nyidang cai nyepit tur mesuang tulang ane nyelek di kolongan icange Saja icang ngelah cukcuk dawa turin lanying nanging icang tusing nyidang nulungin cai sawireh cai beburon daya tur demen nguluk-nguluk ucap I Kedis Cangak .\n I Cicing Alas salah tampi .\n Dot nyapok kedis mabaong lantang di malune .\n Nanging tusing jalanina sawireh I Kedis Cangak pasti elah ngelidin tur makeber tegeh .\n Apabuin kolongane sakit sinah tusing nyidang ngelekang I Kedis Cangak .\n I Cicing Alas ane dueg ngeka daya ento mautsaha nanggheang gedeg basangne .\n Oh keto dong cai sumanangsaya tekening icang sautne sambilanga nanggehang sakitne .\n Sekat ada tulang nyelekak di kolongan icange sing suwud-suwud icang mapineh .\n Icang mara inget teken solahe malu .\n Icang masemaya malaksana melah tusing demen nguluk-nguluk tusing nyikitin tur mapitulung tekening beburon ane pantes tulungin .\n Icang mase masemaya ngemaang temon-temon nyen ja nyidaang nulungin kal bang hadiah .\n Seken munyin caine to patakon I Kedis Cangak ane ngancan precaya .\n Sumpah icang bani gondong pitu likur .\n Icang pasti mabudi tur ngemang hadiah apa ja kenehang .\n I Kedis Cangak nunden I Cicing Alas ngenggangang bungutne .\n Mih dewa ratu agung Kedis mabatis lantang ento nepukin tulang nyelekak di kolonganne I Cicing Alas .\n Balian sidhi ento nyelepang cucukne nyepit tulang tur kakedeng kasisian .\n Auuuuuuw .\n.\n Auuuuuuw .\n.\n.\n I Cicing Alas kraung-kraung cihna lega tur bagia .\n Ia makecos tur ngalahin I Kedis Cangak .\n Cen hadiah icange patakon I Kedis Cangak .\n Apa petang cai mara Hadiah saut I Cicing Alas .\n Pantesne cai ngaturang dahat paramasuksma tekening icang sawireh icang tusing nyaplok tendas caine .\n