Ada katuturan satua anak muani madan I Kerug .\n Gegaene I Kerug sawai-wai tuah matajen utawi majudi dogen .\n Sujatine ia anak ngelah tegal miwah carikne linggah .\n Sakewala I Kerug lengit magarapan makejang tegal miwah carikne patanduanga .\n Adenan ia matajen sambil ngantiang duman hasil uli patandu utawi panyakapne .\n Di tajen mapi ia menang mapi ia kalah tusing ia sanget ngarunguang .\n Ane penting malali ka tajene ngaduang siap nyak menang nyak kalah jeg idup anggo maliang-liang nguda keweh-keweh makeneh .\n Ne jani dinane suba sanja I Kerug mara mulih uli matajen .\n Pipise suba telah tur siapne dadi cundang .\n Negak bengong I Kerug makeneh dija jani ngalih pipis angon mani metajen .\n Apang bakat dogen kalahane .\n Saget keto I Kerug ngelah nyet lakar ngadep tegalne .\n Tegal linggah sinah maal payu pipisne lakar aduang di tajene yen menang lakar buin beliang tegal .\n Buin maniane I Kerug kema mai singgah di pisagane nanjanang tegalne .\n Keweh masih I Kerug ngalih pembeli .\n Masan gerit langah ada ngelah pipis lenan teken anak sugih buka kelihan desa .\n Ada pitung lemeng I Kerug matanja mara payu tegalne belina teken kelihan desa aji dasa yuta .\n Kendel I Kerug ngaba pipis liu .\n Ane duang yuta lakar angon gelar matajen ane duang yuta angon madaar sewai-wai sisane ane buin nem yuta lakar kasimpen angon meli tegal .\n Keto kenehne I Kerug mapitungan padidiana .\n Kacerita di tajene suba rame pisan .\n I Kerug suba ditu bareng magasal macok manemin ngajak botohe ane lenan .\n Rame pisan tajene I Kerug tusing inget mulih .\n Yen seduk ia meli nasi be guling di warung roko Samsu abungkus tur bir abotol .\n Jeg liang pisan I Kerug atine basangne wareg tur kenehne seneng .\n Suba sanja tajene mara suud I Kerug liu kalah sakewala ento tusing kenehanga sawireh enu liu ngelah pipis .\n Saget tingalina ada anak maceki .\n I Kerug lantas milu maceki kanti makelemah .\n Buin manine buin ada tajen I Kerug milu ngocek .\n Aduh .\n.\n Dewa ratu I Kerug tusing inget mulih .\n Yen seduk ia meli nasi yen kiap ia nginep di umah bandar cekiane .\n Tusing kerasa pitung dina I Kerug nongosin palalian pipisne dasa yuta suba telah .\n Lemet nguntul pajalane I Kerug mulih basangne seduk bayune kenyel .\n Nangked jumah dapetanga umahne maong tusing maan masampatang .\n Tuara ada nasi tuara ada yeh inem .\n Ngangseg bengong I Kerug ngebah di ampik umahne .\n Gedeg ia nemahin awakne padidi .\n Kaden bakat kakalahane jeg ngaluinang kalah .\n Paling melah carike lakar adep .\n Ento lakar anggon gelar matajen buin mani .\n Tusing makeneh pindo I Kerug bintit nuju ka umah kelian desane .\n Ditu ia maan ngadep carikne aji duang dasa yuta .\n Pipisne lantas aduanga matajen .\n Kalah di tajen aduanga di cekiane .\n Kalah di maceki aduanga di cap biki .\n Suud cap biki blok kiu bola adil mong-mongan ceblokan .\n.\n.\n SAPLAR Pipisne I Kerug telah Duang dasa lemeng l Kerug maplalian dogen tusing inget mulih .\n Jani pipisne suba telah basang seduk tur awak lemet ulihan lebihan magadang .\n Bengong I Kerug di teras umahne .\n Nyelselin dewekne lacur .\n Tegal carik makejang maadep pipis telah basang seduk .\n Dibenengane kene ia tusing ada ngrunguang benengan ia liu ngelah pipis jeg makejang anake ngaukin BOSS .\n Liu pesan temahan ane pesu uli bibihne I Kerug .\n Sedek bengong saget teka anak muani pisagane I Kerug .\n Tatujone lakar nagih utang teken I Kerug .\n Suba makelo ngelah utang dini ditu teken pisagane sakewala engsap baana mayah ulihan ngenehang tajen dogen .\n Pisagane I Kerug gedeg basangne awinan I Kerug tusing nyidaang mayah .\n I Kerug lantas baanga tempo abulan yening tusing ngidaang mayah umahne lakar juanga .\n Suba magedi pisagane I Kerug lantas nyebak nyelselin dewek .\n Apa ane kaselselin makejang suba liwat makejang suba telah .\n Kema mai jani I Kerug maburuh apang ada anggone ngalunasin utangne .\n Suud ia dadi bos jani ia dadi buruh .\n Keto suba dadi jelcma bcs ngulurin indria tusing makeneh buin mani puan payu lacure tepukin .\n Yening ngelah arta brana diastun ja abedik melahang ngisang nyen nawang mani puan nganggonang dadi elah ngitungang .\n