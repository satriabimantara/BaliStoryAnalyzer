Kacerita ada anak muani madan I Belog .\n Anak mula buka adanne I Belog anak mula belog pesan nanging setata tinut teken pituduh anak tua-tua .\n Enu cerik ia suba katinggalin ban bapanne .\n Ia anak ubuh kaempuang ban meme dogen .\n Ne jani ia makeneh milu matuutin timpal-timpalne ngubuh bebek .\n Kacerita nglikid bebekne tur angonanga di tukade .\n bebek timpal-timpalne makejang pada seleg ngalih amah makejang pada macelep bungutne ngalih pici-pici nanging bebek I Beloge iteh mabuang-buangan .\n Gedeg pesan basangne I Belog jag makejang bebekne gantungina batu .\n Prajani bebekne pada nyilem laut mati sawireh tusing nyidang mangkihan .\n Pocol memene meliang ia bebek .\n Kacerita ne jani I Belog tundena ngidih api lakar anggona nyakan di paon ban memene .\n Kene memene ngraos Wih Belog kema ngidih api jep ka umah pisagane bakal anggo nyakan di paon .\n Kebenengan dugase ento I Belog tusing tatas nawang ane kengken madan api .\n Ingret ia matakon teken memene Ane kengken madan api to Me Keto munyinne .\n Nyaut memene Ento ada ja ane barak-barak jeg upin-upinin pang kanti ia endih dilapa danyuhe ene keto buin memene nglanturang raosne .\n O nah nah Me Keto pasautne I Belog laut majalan bakal ngidih api .\n Di jalan nepukin ia bangkung buang ane telinne sedeng barak .\n Dadi ento telin bangkunge kaupin-upinin ban I Belog .\n Sawireh anak mula tuara ya api kanti kenyel I Belog ngupin-ngupinin tusing masi nyak endih .\n Ban ngelel memene I Belog ngantosang tusing teka pianakne ngaba api ngelah ia keneh nugtug pajalane I Belog .\n Tepukina I Belog iteh ngupin-ngupinin telin bangkung keprus-keprus keto munyinne .\n Wih Belog Ci ngudiang to ditu Nguda telin bangkung upinin Cai Mai mulih .\n Keto memene ngaukin .\n Masaut I Belog Aduh Me .\n To meme ja ngorahang ane barak-barak to madan api .\n Ene dini ada ane barak suba uli tuni kal upin sing ja nyak ngendih .\n Aduh sajan Cai jlema belog .\n Ento anak telin bangkung buang sing beneh ia barak to sing ja api .\n Keto abet memene lantas ngajakin I Belog mulih .\n Kacarita ne jani I Belog suba kelih suba menek teruna .\n I Belog tundena nganten ngalih somah ban memene .\n Wih Cai Belog sawireh Awak suba kelih suba madan teruna jani alihang awake kurenan apang ada ajak meme magarapan .\n Meme suba ngancan tua marasa suba gemba pesan tusing enu sanget mampuh magarapan.\n Keto munyin memene .\n Kengken anak nganten Lamun icang ngalih somah ane kengken melahne anggon icang somah Yan suba lantasan nganten ngudiang men gegaene nganten Me Keto pasautne I Belog .\n Aduh sajaan nyajang san belog Caine .\n Yen lakar nganten sinah anak luh ane pantes anggon kurenan .\n Yen suba bakat Cai anake luh to anggon kurenan sabilang peteng ajak sirep apang kanti beling tur sida ngelah pianak .\n Keto memene mapitutur .\n Mara buka keto raos memene ngencolang I Belog pesu lakar ngalih-ngalihin anak luh bakan kanggon kurenan .\n Makejang anake eluh lemesanga sakewala tusing ada ane nyanggupin makurenan .\n Makejang pada maboya Sing bakat baan icang ngecakin Cai Cai jlema lengeh bodo buin bocok.\n Ada keto nyacadin .\n Ada masi ane ngraos kasar Wih Belog belog lolong .\n Nang tolih jeneng Ibane nyak masaih ajak tlapakan batis Icange Terus I Belog majalan sabatek anak luh tepukina lemesanga ajakina nganten .\n Suba kone kanti ka sisin desane ia majalan teked di setrane .\n Ditu nepuk ia bangken anak luh ane mara sajan kakutang .\n Ento kalemesin ban I Belog .\n Wih Luh .\n Beli tundena nganten ban i meme nyak nganten ajak icang Keto munyinne I Belog .\n Sawireh anak mula bangke dadi tusing masaut ajaka ngomong kadena suba enyak .\n Mara jemaka jeg nengil tusing makrisikan .\n Jeg gosonga bangkene ento abana mulih .\n Di subane teked jumahne pejanga di pasirepan umah metene laut kasayangin ajaka pules lemah peteng .\n Kacerita jani suba teka memene tengkejut ia ngadek bo bengu maimbuh andih cara mabo banyeh anak mati .\n Dapetanga I Belog majangkut di bale metene ngajak bangke .\n Kema memene maekin lantas matakon Wih Cai Belog nak ngudiang Cai nyangkutin bangke .\n Dija Cai maan bangke Kema entungang aba ka semane Pang sing enggalan telah nyen pisagane nawang ulian ngadek bon bangke .\n Wih Me ene suba somah icange .\n Buin mani gaenang jep banten pesakapan apang madan pragat Keto pasautne I Belog .\n Aduh Tusing kodag ban meme nyakapin Cai ngajak bangke .\n To anak luh suba bantenina pangabenan ban ane ngelahang sangkal kutanga di setrane.\n Keto pasaut memene .\n Buin maninne I Belog paek teken memene kabenengan ngentut .\n Ditu I Belog ngadek bo bengu lantas jag gredega memenne abana ka semanne bakel kutanga kadena memene suba mati .\n jeg babak belur memene matatu sawireh kapaksa kagredeg ban I Belog .\n Aget enggal ada anak ngalangin pamuput kanti amingguan memene daah duuh naanang ngaap tur sakit awakne makaukud .\n Makelo-kelo ada kone anak ngugu I Belog maan masi ia ngalih kurenan .\n sing kodag-kodag baan demen keneh memene ngelah mantu ane cager bakal nulungin magarapan .\n Mara mulih pangantene ditu ajaka sirep sig umahe tuah abungkul ngajak memene sakewala melenin dipan .\n I Belog sirep ajaka kurenane memene sirep padidiana .\n Anake luh ento suba nawang urah arih anak nganten .\n Kacerita ngraos kurenane Wih Bli enggalang anake menek Beli enggalang menek apang enggalan ngelah pianak Mara keto munyinne ane luh jeg ngenggalang I Belog menek ka lenggatane saksak-siksik patigradab tusing ada ane seken aliha .\n Wih Bli dadi kema menek apa kal alih ditu Mai tuun Keto munyin kurenane .\n Nah nah Luh Keto I Belog masaut tur enggal tuun macelep beten longan dipane saksak-siksik tusing ja karwan apa .\n Marasa kurenane keweh ngelah somah belog tusing nawang unduk makurenan .\n Pedih kone basangne jeg nungkayak ia malalung sambilanga ngedeng liman I Beloge .\n Ditu I Belog mara nawang teken dewekne tundena menek di duur tangkah kurenane .\n Suba kone di duur tangkahne jeg ngetor I Belog sawireh tusing taen buka keto kadena ngalih somah bakel ajak ngitungin payuk jakan dogen .\n Makelo-kelo lusina tlana I Belog ban kurenane gisianga gelahne kanti kenceng cara uyung laut celepanga ka songne mawastu dias-diis ajaka dadua cara anak naar rujak cara anak kasakitan sawireh misi aduh-aduh misi siyut-siyut .\n Keto terus kalaksanang kanti buka semengan sabilang ajahan buin Makita nyumunin menekin kurenane .\n Kacerita jani sawireh mula ngelah geginan macul sai-sai kone I Belog matekap di umanne .\n Kurenanne jemet ngabaang ia nasi .\n Wireh masan ujan ada blabar yeh tukade .\n Kurenan I Beloge tusing nyidang mulih .\n Kaukina I Belog Wih Bli .\n dandanin ja icang ngliwatin tukad to yeh di tukade blabar sing dadi baan icang nuwuk .\n Atehanga kurenane ban I Belog ngrobok yeh tukad .\n Suba kone teked di tukade makancut ginting kone I Belog .\n Kacerita suba jani majalan ngrobok tukad nyauh batis kurenane tur mamunyi ia sada gegian E celuk teli anyud .\n Mara dingeha ban I Belog munyin kurenane buka keto kadena saja telin kurenanne anyud sada jengis ia minehin Yen saja anyud apa kone anggon nyanan Kacerita suba neked jumahne mencegan dogen I Belog saha nyemak sau tur malaib ngencolang ka tukade laut nyau di tebenan ia megat tukad tunian .\n Kanti semutan bangkiangne I Belog malebleban di tukade nyau .\n Sabilang misi soroh udang muah tetes wiadin be jeg entunganga .\n Buin misi deleg saune masi elebanga .\n Kanti suba sanja kenyel ia nyau laut ia mulih nadtad sau sambilanga ngrengkeng Tendas kelenge totonan kengken kaden maaban-aban .\n Kanti teked jumahne I Belog nu kramak-krimik saunne entunganga .\n Nah suba kone peteng repot kurenane nglablab jukut .\n Suba kone lebeng jukutne makaukan kurenane Wih Belog dong mai madaar Ne jukute suba lebeng .\n Arah sing ngrambang jukuta kengken sih maaban-aban Buin maninne buin ia tanjena madaar ban knurenane patuh pasautne tusing pesan nyak madaar nasi .\n Kanti makapuan enu jenger dogen sebengne I Belog .\n Ngengken ja tundena ban kurenane tusing ja taen masaut rahayu .\n Buka bebeke kurenane nyiksik bulu minehin buat kapelihane makrana kurenane ngambil sing nyak madaar nasi .\n ia saja duges batise nyauh di tengah tukade bakat nyambat celuk teli anyud .\n Meh ento jenenga seselina ban I Belog Bin sada nyemak sau ngencolang malaib ka tukade .\n Dong ento ya sauina di tukade Jani ngelah kurenane daya ngenggalang nyemak tunun nglaut ia menek tur nunun di ampike .\n Batisne ningkang .\n Suba makelo ia di patununan ngelapang kurenane ngulungang tundakne ka luanan laut ia makaukan Wih Belog Belog dudukang jep icang tundake .\n Mara dingeha kurenane keto bangun kone I Belog uli tongosne ngiket raab somi lakar nudukang tundak sangbilanga ngrumuk .\n Mara ia nulengek ngenjuhan tundak uli di luane nunun ditu pedas pesan baana nolih ban I Belog enu ngatut gelah kurenane mabulu nyerem .\n Aduh uli dija kaden legan kenehne I Belog sawireh enu ada ane lakar cageranga di nuju sirep nyanan petengne .\n Jeg prajani I Belog ngraos Luh suud malu monto nunun bli seduk gati .\n Keto abetne .\n Sawireh suba uli telun I Belog sing nyak madaar nasi ngencolag kurenane bangun ngrapangan lakar ngoreng jukut muah be pindang .\n Ditu ia madaar bareng-bareng sambilanga ngrembugang unduk magarapan di umane .\n