kacerita ring alase wenten buron madan I Kancil .\n Ia mabikas jele .\n Demen melog-melogin timpal wireh ento ia tusing ngelah timpal sedina-dina ia tuah pedidingitarin alase ngalih amah-amahan ngalih yeh di tlagane tuah gae sane lenan .\n I Kancil Plaibne becat wireh ento ia merasa iba paing ririh di alase ento .\n Di alase ento masi ada buron sane matungkalikan bikasne ajak I Kancil .\n Ia madan I Siput I Siput buron sane cenik nanging dueg miwah demen nulungin timpal .\n Ia liu ngelah timpal uli semut kanti buaya mekejang matimpal ajaka I Siput makrana bikasne ane demen nulungin buron sane lenan .\n Sedek dina anu I Siput ajak timpal-timpalne majalan mulih ngliwatin tlaga .\n Ditlagane ento masi ada I Kancil sedeng minum yeh tlagane .\n I Kancil merasa iri teken I Siputane liu ngelah timpal .\n Ih ape luungne I Siput Pejalane alon sakadi anak tua awakne cenikcare buron sing taen ngamah keto ia makeneh .\n I Kancil lantas maekin I Siput miwah timpal-timpalne .\n Ditu ia ngorahang lakar malombateken I Siput .\n I Kancil nantangin I Siput mlaib ngitarin alase .\n I Kancil mapikeneh lamun iadadi sane paling becat ngitarin alas ia lakar liu ngelah timpal cara I Siput .\n I Kancil makenehragane pasti menang sawireh Siput nenten bisa mlaib .\n Nanging I Siput suba nawang tekening bikasne I Kancil Lantas ngaukin timpal-timpalne .\n Pulpulina makejang siput-siput uling alase .\n I Siput ngarahang apanga siput-siputemabaris di sisin tlagane yening I Kancil ngaukin I Siput .\n Siput ane malunan masaut .\n Gelisang satua dinane mangkin I Siput lakar mesaing ajaka I Kancil ngitarin alase .\n I Siput teken I Kancil suba masiap ring muka alase .\n Lantas pada mlaib ka tengah alase .\n Di sisintlagane majerjer sipute liu pesan .\n Nanging sawireh I Kancil plaibne becat ia tusing nepukinsipute liu di sisin tlagane .\n I Kancil lantas ngaukin I Siput Siput dija caine I Siput masaut Icang dini dimuka caine .\n.\n enggalang dik Kancil .\n Monto dogen kesaktianne Kancil ane orahange plaibne paling becat I Kancil makasiab lantas ia mlaib kanti ulung batisne matatu kanti tusing bisamlaib .\n Ditu I Siput lantas nyalip I Kancil .\n Makejang burone masuryak satekedne I Siput .\n I Kancil ngeling sing payu tiang menang tusing masi makatang timpal .\n I Kancil masel-selan nawang dewekne kalah teken I Siput ane orahina plaibne sakadi nak tua miwah sakadi buron sing taen ngamah .\n Nanging I Siput bisa ngalahin I Kancil antuk keduegan ragane .\n