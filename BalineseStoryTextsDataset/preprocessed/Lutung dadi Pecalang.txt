Kacerita I Singa madeg ratu merintah sekancan burone .\n I lutung dadi pecalang wireh keto nyabra dida .\n I lutung mideran nabdabang kekertan jagat .\n Baan kenylne mejalan kemu-mai sedek nyongkok angut-angut naenang kiap I lutung tengkejut ningehang munyin kukul titir tuk tuk tuk tuk tuk sepanan ia bangun kipak-kipek liatne merengang .\n Kaget tepukine I Blatuk ngulkul di punyan kayune .\n I Lutung nyeri raosne bangras Ih Blatuk ngudiang iba ngukul bulus tingkah ibane ene ngerang gumine mebiayuban .\n Enggalang orahang teken awake I Blatuk enggalang tuun tumuli ngeraos dadab inggih jero pecalang tiang ngukul wireh samian biota aru-ara nandang pikeweh punika panjak duene kadung Bangkok ileh-ileh ngaba tumbak poleng sapunika taler miwah I kekawa setata masang jaring .\n Tiang nenten uning sane ngawinang jerone sane patut ngayunin sampunang uju-uju duka ring dewek titian .\n I Lutung kebilbilang tumuli ngelanturang mejalan sambilanga ngrengkeng Apana ane ngeraniang gumine mebiayuhan lantas tepukina I tumisi nyerengseng mondong umahne I lutung ngengalang maekan matakon ue Tumisi dadi iba nyerucut mondong umah .\n I Tumisi matolihang lantas mesaut inggih jero pecalang awinag titiangrarud makta umah santukan i kunang-kunang milehang ngaba api manah titian jejeh pet ipun nguncangan umah titiange samemangkin jerone tunas titian pasubayan.\n Mara keto raos I tumisine I lutung brangkit pesan matane barak tumuli genjanga mejalan ngalih I kunang-kunang .\n Suba joh pejalane saget tepukina I kunang-kunang di tengah umahne .\n I Lutung nyagjagin sawireh ngucap ue I kunang-kunang mai malu I kunang-kunang matolihan lantas maekin .\n I lutung .\n I kunang-kunang ngucap nawegan jero pecalang napi wenten karya dados nemben ngerereh titian I Lutung nengkik mamunyi ye ngudiang iba tandruh jani iba lakar krangkeng awake pelih iba mailehan ngaba api ngawinang gumine mablayuhang liu anake rarud ngaba umahne.\n I Kunang-kunang dabdab nyutin mangkin dumun jero pecalang .\n Awinang titang ileh-ileh makta api santukan I Beduda sadina-dina ngai bang-bang ring margi-margine yan titian nenten makta suluh sinah titian macelempung kebang-bange .\n Sane mangkin titang nunas pematut ring jerone.\n I Lutung magebras ngalih I Beduda saget tepukina I Beduda disamping gokne .\n I Lutung matkon .\n Ai beduda corah dadi iba ngawag-ngawag ngai bangbang dijalane laksana ibane ngaenag gumi biut .\n I Beduda mesaut dabdab mankin dumun jero pecalang .\n Tetujon titian mekarya bangbang pacing anggen titang nanem bacin I Lembune sane mebrarakan ring margane sinah yan sangprabu melancarang margine bersih ngawinang ledang kayun idane .\n I wangke laksanan titange sekadi sapunika I Lutung maplengek lantas ngerimik nah yan keto unduke I Lembu ane gumine biut jani awake man ngewales corah laksanan ibene maluan .\n Das-dasan awke kelembu di pasihe dugas iba ngutang awake di peragane .\n I Lutung magebrus mejalan gencang ngalih I Lembu .\n Ceritayang I Lembu sedek medem-medeman ngilang padang jeg teke I Lutung pejalane encol kipekane merengang I Lembu nyapa alon inggih jero pecalang lunga kija mangkin .\n I Lutung mesaut bangras ih lembu iba mula demen ngeletehin gumi keme-mai muyagan bancin ibane jani iba patut kenedenda mati .\n Iba lakar repotan kai ring prabu Singa .\n I Lutung laut mejalan ngerereh I Singa diarep I singane I Lutung masila .\n I Singa ngeraos ih I Lutung adakeh iba nepukin pakeweh nabdabang gumine I Lutung mesaut nawegan sang prabu ipun lembu sane purun tempal ring iratu manah ioune mebalik ipun jagi ngadu ring iratu .\n Mara keto raos I Lutung I Sing pedih makpak nagih nyarap ukudang I Lembune lantas I Singa ngalih I Lembu kasarengin teken I Lutung .\n Ceritayang I Lembu ketemu teken I Lelasan .\n I Lembu orahange dewekne repotange teken I Lutung sinah ia lakar sarape baan I Singa I Lelasan seken ngeraos uduh Lembu de jejeh seenune kaine hidup konden karwan iba lakar mati awake misadya nandingin I Singa .\n Buin kejepne saget teka I Singa ajak I Lutung I Singa nyagjagin I Lembu I Lelasan encol ngadang I Singa sambilange mamunyi bangras ih Singa cang tandingan ci yan kai suba mati mara iba dadi nyarap I Lembu .\n I Singa mamunyi bangras ih Lelasan nyalah-nyalah kai ngelawan iba gediang awak ibane dosan I Lembu gede pesan ia pantes kene denda mati I Lelasan ngucap ih Singa eda iba liunan pete mai metanding .\n Lawan icang .\n I Singa ngamuk lautnyarap I Lelasan saget mekelid tendasne ngigel ikutne kutal-kutil .\n I Singa pedih pesan laut ngengsebang nguber .\n I Lelasan encol makecos ka tunggak tinge I Singa ngangsebang .\n Nyerap saget tunggak tiinge kene sagrep metatu bungut I Singa cuah-cuah pesu getih .\n I Singa nyelempoh lantas mati .\n Nepukin I Singa mati I Lutung melaib bah bangun ngungsi alas wayah .\n