Kacerita I Lutung ajak I Kakua mula makantenan melah pesan .\n I Lutung suba kone pepes gati uluk-uluka ban I Kakua .\n Ane jani ia maling biu sig paabiane Pekak Dukuh .\n Sedek I Lutung ngamah biu teka Pekak Dukuh nengokin pabiane .\n Dapetanga ditu I Lutung magendingan .\n Kene kone gendingane I Kakua beten tengkulak .\n Kasambungin ban I Kakua uling di beten tengkulake I Lutung di kayune melut biyu .\n Sawireh sada pepes ia magendingan buka keto ajaka dadua jani kapineh-pinehin gendinge ento ban I Pekak Dukuh .\n Ditu lantas I Dukuh ngungkabang tengkulake tepukina I Kakua ngesil lantas ejuka abana mulih .\n Teked jumahne tekepanga kone I Kakua delod paonne .\n Pekak Dukuh ngaukin cucunne ane madan Luh Kancrung Wih Luh kema jep ka warung ma meli basa bakal anggon Kak masanin be kakua .\n Dingeha kone teken I Kakua omongane Pekak Dukuh ngajak cucune Luh Kancrung ane bajang cerik tur sedeng maguna pesan lantas ngeling kone I Kakua .\n Teka jani cucunne ngaba basa lakar basa uli di peken .\n enggal lantas Pekak Dukuh ngae basa ada basa rajang basa kesuba cekuh muah basa ane lenan .\n Gelising satua sedek iteha Pekak Dukuh ngae basa teka lantas I Lutung sig I Kakuane .\n Takonanga kone I Kakua Kakua Kakua Iba tekepanga dini jani buin akejep Iba bakel tampaha anggona sate lawar muah ane lenan .\n Ih Lutung dadi keto baan Iba mapineh Iba tusing nawang kai bakal antenanga ngajak cucunne Pekak Dukuh To to sing not Iba cucunne jegeg ngoner ane maboreh kuning .\n To ia I Pekak Dukuh ngae basa bakal anggona ngae upakara banten pesakapan kaine ngajak Luh Kancerung keto abetne I Kakua .\n Masaut lantas I Lutung Yen keto kai ja baang dini apang taen kai nganten ngajak anak jegeg cucunne Pekak Dukuh .\n Yen Iba bakal nganten ngajak ia sinah tusing pantes sawireh goban ibane jelek kembang lece bawak buin mapepelan .\n Len kai kai bagus pangadeg kaine nyempaka janjang jamprat rekrek rebo yen sawangan kasorang tanding .\n Masaut I Kakua kene Diastun Iba bagus janjang sawireh kai ane ngelah pedumane cendek kai tusing maang Iba sawireh kai dot pesan nganten .\n Kukuh kone I Lutung nagih apang ateken I Kakua nengil I Lutung ditu matekepan sambilanga kedek kenyir-kenyir eger bakal nganten .\n Sawireh I Lutung suba ditu matekepan lantas I Kakua ngencolang malaib ka tukade .\n Suba jani pragat basane Pekak Dukuh tundena lantas Luh Kancerung nyemak Kakuane Luh kema jemak kakuane aba mai .\n Kema lantas Luh Kancerung bakal nyemak I Kakua .\n Teked ditu tengkejut ia sawireh I Lutung kenyir-kenyir .\n Malaib lantas Luh Kancerung sig umah pekakne .\n Pekak pekak I Kakua selem ada ditu matekepan giginne rangap .\n Mara keto ngenggalang Pekak Dukuh kema sig I Lutunge matekepan .\n Mara nganteg ditu nyengir kone I Lutung geroh-geroh .\n Bah to ya I Lutung jani dini gedenan benne bandingang teken I Kakua .\n Jani suba Iba bakal tampah kai .\n Mara keto jeg ngeling lantas I Lutung inget ia teken kauluk-uluk ban I Kakua .\n Pekak Pekak yen Pekak bakal nampah tiang tiang sing ja nyidaang mati matebek yen mula pekak las bedbed awak tiange aji duk di muncuk ikut tianga gantungang biyu aijas apang ada anggona bekel teken atman tiange mulih ka kadituane .\n Mara keto I Lutung sajan lantas bedbeda awak I Lutunge baan duk tur gantunganga biyu di muncuk ikutne .\n Lantas bor-bora eduke ento ban I Pekak Dukuh .\n Ne jani sawireh suba gede pesan apine jeg makecos lantas I Lutung sig duur neb umahne pekak Dukuh makrana kanti telah puun umah I Kak Dukuhe dilap api .\n I Lutung entunganga ibane di tukade .\n Disubane telah apine menekan lantas ia di duur batune sambilanga melut-melut biyu .\n