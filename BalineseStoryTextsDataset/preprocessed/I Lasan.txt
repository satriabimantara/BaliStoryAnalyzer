Dugase i malu kacerita di gumine konden ade jelema mara ade taro tekening buron dogen .\n Gelising satua kacerita Ida Betara Indra tedun ka marcapada sekancan beburone uli ane cenik nganti ane gede makejang mepunduh dadi abesik lakar madingehang napi pacang kawedar olih Betara Indra .\n Suba jangkep beburone teka .\n Betara Indra lantas mangandika .\n Cai buron ajak mekejang buin kesep di gumine ene lakar ade jelema ento pikardin Ida sane jati luih tur pradnyan .\n Dini di gumine lakar idup bareng-bareng .\n jelema ento keliwat dueg apang cai ajak mekejang tusing kalah baan i jelema jani gelah pacang maicanin cai ajak mekejang kesaktian pada abedik .\n Sakewala ingetang yen dadi baan eda cai anggona tidong-tidong kesaktian caine ento Ningeh keto makuug burone pada girang .\n Betara indra lantas nibakang tirta ka sekancan baburone .\n jani makejang burone sakti .\n Saih I Gajah I Macan I kebo tur burone ane gede-gede makejang ngelah bayu gede .\n Saih I Lelipi lipan celedu tur ane lenan mekejanng ngelah upas .\n Makejang burone ngelah kesaktian ane malenan .\n usan keto Betara Indra raris mewali ke swargan tur para burone pada mulih ngalih alasne padidi-padidi .\n kacerita dugas ento ada masih buron ane sing teka ke parumane .\n Ia madan I Lasan .\n Mula I Lasan buron lengit pesan tuara taen rungu teken timpal setata ngenehang ibane pedidi .\n kacerita di gumine suba ade jeleme .\n dugas ento ada kone jelema celapat-celapat di tengah alase .\n jelemane ento nepukin I Lelipi diduur batune ngenggalang kone jelemane ento melaib .\n Saget jeto nengok kone I lelasan .\n Mihh Dewa ratu Cai Lipi nguda cai tusing melaib .\n icang mara takut pesan ningalin burone gede ento jeg soleh pesan gobane Mesaut I lelipi ento tidong buron ento jelema adane .\n saewala icang tusing takut karana icang ngelah upas Uli dija cai maan upas I Lelipi lantas nyeritayang unduk paruman burone marep Betara Indra .\n I lasan nyesel tusing teka diparumane .\n Suba keto mulih kone I Lasan .\n Tengah jalan saget ada jelema mentas ngrepak i lasan melaib pati kaplug jejeh atine tur takut tusing bisa melanin dewek kerana ia tuara ngelah kesaktian .\n Ento mekrana lelasane yen nepuk jelema pakresek melaib rengas tur takut .\n Keto upah i lasan buron males ngenehang iba pedidi .\n Idupne setata takut tur tusing melah pejalane .\n