Di alase kaja ada kone I Keker sedekan indeng-indeng ngalih amah-amahan .\n Kacerita teka I Lutung maekin I Keker .\n Wih Keker ne masan langite terak nguding Iba jeg mokoh lemuh Wake kene men berag tegres lepas kena wake amah-amahan .\n Masaut I Keker Saja Lutung .\n Yen wake dini gen klincak-klincak saja jaa sing ada amah-amahan .\n Wake ditu selat danu wake biasa ngalih amah-amahan .\n Ditu ada alas beten paekan danu sawai kena iusan yeh danu mapuara lemek .\n Yen Iba ditu ngalih amah who-wohan sedeng nasak-nasak Keto I Keker .\n Aduh Keker ajak ja wake kema pang misian gigis awak wakene .\n Jeg kene sing ada apa-apa dini Keto I Lutung ngidih olas teken I Keker .\n Masaut I Keker Nah lamun saja keto idep Caine miwah ajaka men kema .\n Masaut buin I Lutung Men kengken carane jani mapan selat danu Kudiang abete pang sida neked ditu I Keker nimbal Elah ban wake ngenehang .\n Mai iba menek dini maenjekan di tegil wakene laut iba magandong jalan ajaka makeber ajak dadua .\n O nah nah.\n Keto I Lutung tur menek magandong di tundune I Keker .\n Puuuu rrrr enggal I Keker makeber lakar ngliwatin danu ngandong I Lutung .\n Adeng-adeng Keker aduh jejeh wake ken Iba sriat-sriut Keto I Lutung ngraos saget enggal ia neked di alas ulun danune .\n I Lutung macebur laut makecos menek punyan lisah ngalap buah lisah suba kuning .\n Buin ia makecos ka punyan nyam bune buin ka punyan nangkane kanti uleg-ulegan ia bes netekan neda who-wohan .\n Kacerita keto gegaene I Lutung di alas ulun danune lega pesan ia sadina-dina nepukin who-wohan ane maendahan tur suba pada tasak .\n Saja jeg motah ia ngamah buah tusing cara diugas di tongosne I mnaluan .\n Kacerita I Keker sedekan masandekan suud ngekeh tetani ane biasa tedana tur makrana ia mokoh siteng .\n Teka masi I Liutung maekin I Keker tur ngraos Suksma Keker Iba suba ngajak wake mai di tongos ane liu pesan misi who-wohan .\n Masaut I Keker .\n Nah Lutung Kai lega masi maan mapitulung teken Iba .\n Mara aminggu Iba dini suba nyalingah muan Ibane bag basing Ibane suba enting maciri Iba suba ngamokohan .\n I Lutung matakon Kengken idep Ibane Keker Jalan jenek lantas dini nyak Kai demen pesan dini eda suba buin malipetan ka tongose pidan apang Kai mokohan malu bin abedik I Keker nyautin Lutung wake ada perlu abedik buin mani lakar mulih yen Iba kan dini pang wake dogen mulih bin mani nah Iba selegang suba malu dini Mara keto I Keker ngraos sada jejeh kenehne I Lutung lakar kalahina ban I Keker mulih .\n Ngomong buin I Lutung Eda ja malu mulih Keker Kai sing lung asane dini padidian .\n Bin aminggu kai lakar milu masi mulih.\n Mara keto I Lutung mapangidih maanggutan I Keker nyak lakar buin aminggune mabalik ka umahne I malu .\n Kacerita jani I Keker sedek masiksikan Ih Iba Lutung mungpung ngoyong Iba boisa ngalihin kutun wakene Ndas wakene genit marukrukan .\n Tulungin jep alihin kutu O nah Kai mula demen ngalih kutu .\n Mai alihina ja Keto kone I Lutung masaut laut maekin I Keker tur ngalihin kutu .\n Saja liu bakatanga kutun I Kekere kanti I Keker pules leplep sirsir angina .\n I Lutung ngrenggeng ia makeneh sedeng demena idewek nongos dini liu gati maan dedemekan suba lakar ajaka mulih ban I Keker .\n Paling melah jani butbut bulunne pang ya sing nyidang makeber.\n Keto kenehne I Lutung laut sahasa ia mutbutin bulun kampid I Kekere kanti ulagan kampidne tan pabulum .\n Jani tengkejut I Keker tur ngraos Aduh Cai Lutung miratdana Cai teken Wake .\n Nak kengken budin Ibane dadi sahasa mutbut bulun kampid wakene Sing pean Iba marasa suba katulungin kanti mokoh buka jani Mara keto I Keker ngraos masaut jani I Lutung kene .\n Wih .\n Keker bes mara wake segeran maan tetedan liu dini suba Iba nagih mulih .\n Wake nu meled nongos dini .\n Yen suba telah bulun kampid Ibane se tusing Iba nyidang makeber .\n Lan ajaka ngoyong malu dini .\n Nimbal I Keker kasakitan .\n Iba mula tusing ngelah pangrasa tusing bisa ngwales tresnan anak .\n Nah wake sing ja kengken .\n Kema suba kalahin ngalih amah-amahan Keto tampesanga piolasan I Kekere ban I Lutung .\n Sabilang semeng muah sanja masiksikan I Keker sambilanga namuhin kampidne kanti suba buin tumbuh bulu .\n Gelising satua jani aliha I Lutung ban I Keker sasubane matemu ngomong I Keker Wih Lutung Wake jani lakar mulih men Iba kengken Lakar milu mulih apa tusing Lamun milu mai menek di tegil wakene Mara keto masaut I Lutung Nah kai lakar milu mulih .\n Menek jani ia magandong laut kakeberang ban I keker .\n Sriat-sriut gencang pesan keberne I Keker kanti I Lutung ngutah-utah .\n Jani suba teked di tengahing danu dadi masriut I Keker tuun maencegan di batune lempeh .\n Mara mareren matakon kone I Lutung Wih Keker to nguda Iba tuun dini Kasautin ban I Keker Mareren malu jep Lutung .\n Awak wakene ungkeb pesan wake lakar manjus malu dik .\n Iba dini malu negak Kato I Keker tur masliuk di yeh danune maplukpukan ia manjus tur mambuh .\n Kacerita ne jani sawireh I Lutung basangne betek tur sirsir angina di duur batune kiap ia ayag-oyog nguyuk laut pules leplep .\n Jani I Keker pesu kenehne ngwalesin kacorahan I Lutunge dugas kampidne kabutbut .\n Kalahina I Lutung makeber ban I Keker .\n I Keker suba nambung sambilanga ngedekin I Lutung .\n Wih Lutung jani suba Iba ngemasin buah karman Ibane .\n Wake lakar mulih padidi .\n Dini suba Iba muponin buahne Makrapangan jani I Lutung bangun tur gelur-gelur ngaukin I Keker .\n Aduh Keker Keker .\n Ngidih olas alih kai mai Keker Kai ngidih pelih pang sanget ajak kai mulih Keker Kai tusing bani dini padidian Tulung .\n Tulung .\n Tulungin kai Keker Keto I Lutung ngidih olas nanging tusing runguanga ban I Keker .\n I Keker nerusang makeber ngalahin I Lutung di tengah danune .\n Keto pamuputne I Lutung ane miratdana muponin kacirahane .\n