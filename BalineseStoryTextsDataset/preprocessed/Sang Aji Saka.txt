Kabaosang dawege dumun wenten jagat sane kawastanin jagat Majeti .\n Yan tuturang indik kawentenan ring Majeti wiakti jagate kalintag becik .\n Tanahnyane subur kadongane dadar cocok pisan yan anggen pertanian .\n Sakewanten kala punika para krama ring Majeti tan pisan uning ring kaweruhan pertanian kantun tambet-tambet napi malih kaweruhan aksara agama sastra kalih piranti-piranti lianan during uningin ipun .\n Majalaran antuk kawentenane sapunika minab sampun sangkaning kaagungan Hyang Parama Kawi raris Ida nyupat jagat Majeti antuk ngariptayang manusa mautama sane mapesengan Sang Aji Saka .\n Gelisang satua Sang Aji Saka sampun duur tur madue pusaka keris kadulurin parekan kakalih sane mawasta I Sambada sareng I Dora .\n Sanunggil rahina geginanan Ipun wantah ngurukang panjake sane wenten ring Majeti indik kaweruhan makadi agama aksara sastra miwah pertanian .\n Kasuen-suen uning panjake indik kaweruhan iwau sane kaicenin Sang Aji Saka .\n Nyambran raine ikrama pacang muponin kauripan mabekel antuk kaweruhan sane dahat mautama punika .\n Mawetu raris degdeg jagate mupu sarwi tinadur murah sarwi timuku .\n Sampun landuh jagate ring Majeti metu raris kayun Sang Aji Saka pacang ngelimbakang ngicenin kaweruhan kajagat lianan wantah jagat belat Negara mawasta jagat medang kemulan .\n Sadurung Sang Aji Saka mamarga raris ngandika ring parekanne sapuniki Bapa ajak dadua titiang lakar ngalimbakang ngicen pangajah jani bang titiang tugas Bapa Dora ngebag keris pusakane dini Bapa Sambada ngiring titiang ka jagat Medang Kemulan yan ada anak nagih kerise ane lianan teken titiang eda pesan baanga.\n Makakalih parekane ngiring sapangandikan Sang Aji Saka .\n Kaceritayang sane mangkin Sang Aji Saka sampun rauh ring jagat Medang kamulan sada gegeson Ida ngojog pondok sane madaging sunar saget katemu sareng anak lingsir lanang-istri meraga pandita .\n Irika ida masandekan temuli ngantenang kawentenan kalih pandita sane sedeng keni pakewuh .\n Ring dija makakalih Sang Pandita nenten nue putra tur maning sane mangkin galah Ida ngaturang caru tetadahan retune ring Medang Kamulan marupa ajeng-ajengan maulam jatma adiri adeng siu jejanganan miwah inum-inuman marupa sajeng mangda katur raina benjang .\n Duaning nelesek pesan galahe raris cutetang bebaosane .\n Sang Aji Saka misadia pacang dados ulam ajengan bogan Sang Nata ratu ring Medang Kamulan .\n Gelis satua carita dumun Sang Nata Ratu sane nyeneng ring medang kamulan nenten sios prabhu sane wicaksana sangkaning ajengan sane kaaturang duk dumun punika wantah ajengan sane macampuh sareng mustin olah ajenganne ngawinang Ida meled majeng ulam manusa saha ngelantur Ida kayun ulam manusa .\n Nika mawanan Ida manados kadi raksasa sane paripolahnyane kalangkung kaon sane mapesengan Dewata Nawa Cengkar .\n Kakaonannyane nenten sios nadah jatma pinaka ulamnyane ri tatkala ipanjak ngaturang caru .\n Sapunika panjake silih genti mangda nagingin pangarsan Sang Prabu yan tan sida antuka I panjak ngaturang caru pacang keni danda sakulawarga kapademang .\n Sane kapaku sara rahinane punika ngaturang caru tan sios wantah Ida Sang pandita Bekung ring ajeng .\n Ajengan jangan-janganan inum-inuman sampun Ida madue nagging ulam jatma nenten prasida antuk ida duaning Ida bekung tan madue oka .\n Sampun sangkaning titah Sang Hyang suung momo angkara nenten pacing matuuh panjang nadak sara raris anak mautama pacing nulungin Ida .\n Paigunan Sang Pandita sareng Aji Saka duk wengine sampun puput wantah Sang Aji Saka pinaka ulam jatma raris sampun rahina pasemangan pisah Ida mamarga sakulawarga ka puri medang kemulan kairing olih kaula-kaulane maduluran makta tetadahan tan lempas taler masarengan Sang Aji Saka .\n Tan kocap ring margi saget sampun rauh ring puri .\n Wiakti angob Dewata Cengkar nyingak aturanne tios ring sane sampunsampun .\n Tumuli ngandika Dewata cengkar Sakonden kola nadah carune men apa lakar tunas bapa sapuniki baosne masaur Sang Aji Saka Ratu Sang Prabu sadurung titiang padem wenten sane lungsur titiang wantah nunas tanah alumbang destar titiange puniki pacang wehin bapan titiange sang Pandita .\n Mewali Dewata Cengkar alumbang udeng cai nunas tanah anggon apa Sapalan nunas aektar apang ada anggon mertiwi lamun keto lautang kelesang udenge turmaning sikut tanahe kola suba enggalan Makita nadah sapunika baos Dewata Cengkar .\n Digelis Sang Aji Saka ngelus destar raris kasikut tanahe .\n Sampun saking pengentas Hyang Widi lipetan destare nenten telas-telas anggen nyikut tanah raris Dewate Cengkar kirig-kirig nyampingin muncuk destare sayan ngedoh-ngedohang sampun rauh reke ring tepi siring taler kantun nglumbang-nglumbangang raris katambakin oleh Dewate Cengkar nanging nenten mrasidayang pamuput kagulung tur kacemplungang Dewate Cengkar ketengah segarane ngantos tan maurip malih .\n Sasedan Dewate Cengkar panjak Medang Kemulan sami rumasa ledang sahasa mari ngangkat Sang Aji Saka mangda dados Prabu ngetosin Dewata Cengkar .\n Pinunas I panjak kadagingin raris Sang Aji Saka dados Prabu Medang Kamulan .\n Kcritayang sesampun Aji Saka dados Prabu ring Medang Kamulan eling Ida ring keris pusakane saha digelis ngandikain parekane I Sambada mangda ngambil ka Majati .\n I Sambada tan purun tulak ring titah Sang Aji Saka digelis ipun lunga ka Majati .\n Sarauhe irika tan mari ngojog genah I Dora Jaga ngrauhin titah Sang Aji Saka .\n Nanging I Dora tan nguehin kerise I sambada duaning wenten piteket Sang Aji Saka duke dumun Dora yan ada anak nagih pusakane elenan teken titiang da pesan banga .\n Raris parekane makakalih sami-sami pageh nyuun pangandika mawetu rebat marebutin keris nyantos makakalih parekane padem .\n Indik sepadem parekan makakalih kapireng olih Sang Aji Saka pramangkin Ida Parisesel ring raga rumase ring raga iwang ngicen tugas ring parekane makaklih wastu ngemasin padem .\n Duaning kangen ring parekan raris Sang Aji Saka makaryaa pangeling-eling sane masuara