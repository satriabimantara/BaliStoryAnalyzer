Ada katuturan satua I Siap Selem ngelah pianak pepitu .\n Ane paling cerika tusing ngelah bulu madan I Doglagan .\n Sawai-wai I Siap Selem ngalih amah nganti ke dauh pangkunge .\n Sedek dina anu ri tatkala I Siap Selem teken panak-panakne ngalih amah dauh pangkunge lantas langite megerudug nyihnayang lakar ujan .\n Me miwah jani mulih .\n Ento guleme gede gati keto pianakne kelihan ngomong .\n Ao me yang takut nyanan iraga ujanan dini pianakne lianan milu masaut Cening jak mekejang miwah jani ditu di umahe ento malu maembon .\n Yen jani iraga mulih pedas iraga ujanan .\n Tolih ento adine I Doglagan .\n Ia tusing ngelah bulu .\n Yen ia ujanan pepes bisa mati keto I Siap Selem maorahan teken pianak-pianakne .\n Lantas I Siap selem teken pianakne makapitu ngungsi keumahe ane ada di sisin pangkunge ento .\n Jero jero sane madue pondok niki dados ke tiang milu maembon keto I Siap Selem metakon .\n Lantas pesu ane ngelah umahe ento boya ja sios wantah meong lua madan Meng Kuuk .\n Ngeong ngeong .\n ih cai Siap Selem ngujang cai mai Jero Meong tiang mriki jagi maembon mawinan tiang madue pianak-pianak kari alit .\n Tusing melah keneh tiange ngajakin ngrobok ujan .\n Nah lamun buka keto miwah mai macelep ka tengah ditu lantas Meng Kuuk ngajakin I Siap Selem tekening pianakne mulihan .\n Sajaan lantas tuun ujan bales pesan ngaenang pangkunge blabar .\n Meng Kuuk nanjenin I Siap Selem apanga nginep di umahne .\n I Siap Selem nyak nginep kerana ia pedalem teken pianakne .\n Petengne I Siap Selem tusing ngidayang pules .\n Ditu lantas ia ningeh Meng Kuuk mererembug ajaka pianak-pianakne .\n Cening ajak mekejang petenge ene iraga lakar pesta besar .\n Ne meme ngelah siap pengina ngajak pianak makapitu keto munyine Meng Kuuk .\n Tiang baang kibulne me keto pesaut panakne Tiang baang kampidne me pianakne len milu mesaut Ningeh tutur Meng Kuuke teken pianak-pianakne buka keto lantas I Siap Selem nundunin pianak-pianakne Ning bangun ning .\n Ento Meng Kuuk nagih ngamah iraga .\n Mai jani iraga megedi uling dini .\n Cening malu mekeber nyanan Meme ngemilunin .\n Lantas seka besik pianak I Siap Seleme makeber ngecosin pangkung .\n Brrr .\n Burr .\n Suuak Keto pianakne ane paling keliha makeber .\n Apa ento Siap Selem metakon Meng Kuuk Ento don timbule ulung keto I Siap Selem nyautin Brrr .\n Burr .\n Suuak keto pianakne lenan makeber Apa ento Siap Selem Meng Kuuk buin mtakon Ento don tiinge ulung pesautne Siap Selem .\n Lantas seka besik pianakne I Siap Selem mekeber ngentasin pangkung .\n Jani enu I Siap Selem teken I Doglagan dogen ditu di umahne Meng Kuuk .\n Mabesen lantas I Siap Selem teken I Doglagan .\n Cening Doglagan jani Meme lakar ngalahin cening dini .\n Nyanan yen lakar amaha teken I Meng Kuuk duegang bane madaya .\n Orahang eben caine nu pait nu belig sing pantes daar malu .\n Tunden Ia ngubuhin cai nganti tumbuh bulu .\n Yen suba tumbuh bulun caine ditu lantas cai keberang ibane mulih .\n Lantas I Siap Selem makeber ngentasin pangkung .\n Brrr .\n Burr .\n Suuak keto munyin pakeber I Siap Seleme .\n Apa ento Siap Selem mtakon lantas I Meng Kuuk .\n Tusing ada ne nyautin .\n Ditu lantas I Meng Kuuk nelokin pedemane I Siap Selem .\n Mekesiab lantas ia mare dapetanga tuah ada I Doglagan ditu .\n pasti busan ane orahange don-donan ulung ento boya ja len wantah I Siap Selem teken pianak-pianakne Meme kanggoang dogen suba pitike cenik ene daar keto panakne mamunyi .\n Duh jero para meong sinamian sampunang tiang ajenga mangkin .\n Tiang konden tumbuh bulu sinah eben tiange pait belig miwah ten jaan ajeng .\n Pinih becik ubuhin dumun tiang nganti tumbuh bulu drika wawu dados ajeng titiang I Doglagan mautsaha madaya upaya apang sing amaha teken I Meng Kuuk miwah pianak-pianakne .\n I Meng Kuuk kena baana kabelog-belog baan I Doglagan .\n Ia nyak ngubuhin I Doglagan .\n I Doglagan wadahina guungan miwah sabilang wai baanga ngamah .\n Gelising satua jani bulun I Doglagane suba tumbuh .\n Meng Kuuk miwah pianakne pada repot ngae lakar basa anggona ngolah ben Doglagane .\n Eh cai Doglagan jani cai lakar amah kai Nggih dados nika jero .\n Nanging apang eben tiange jaanan keburang dumun tiang ping telu Meng Kuuk lantas ngeburang I Doglagan .\n Prrrr .\n Prrrr .\n Prrrr .\n Pas keburane ping telu mekeber lantas I Doglagan .\n Joh pakeberne lantas ngenceg duur batune .\n Meng Kuuk nguber I Doglagan miwah tingalina ia ngenceg duur batune .\n Meng Kuuk nyagrep nanging I Doglagan ngenggalang makeber .\n Ane sagrepa I Meng Kuuk boya ja len tuah batu ane ngranaang gigine pungak .\n I Doglagan makeber sambilanga ngendingin I Meng Kuuk .\n Ngik ngak ngik nguk gigi pungak nyaplok batu .\n Ngik ngak ngik nguk gigi pungak nyaplok batu.\n Keto suba upah anake ane demen mebikas corah .\n Iraga mangda setata madaya upaya yening nepukin unduk miwah ngelawan sane mabikas jele .\n