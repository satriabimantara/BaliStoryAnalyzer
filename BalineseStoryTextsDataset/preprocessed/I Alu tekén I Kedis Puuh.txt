Di tegalan ane linggah liu mentik sarwa tumuwuh ada ane mebunga ada masi ane mabuah nged .\n Di panegalan ento ada masi buron ane madan I Kedis Puuh ngelah ia sebun di beten kayu bengkele ane bet ngriung .\n Sesai I Kedis Puuh nongos tur ngalih amahan .\n Sebunne ento tuah gook ane dalem tur liu misi sumi angona panganget di masan ujan .\n Sakewala tongos sebunne ento di sisin tegalanne dadi aluh anake nyeluk yen semengan wiadin sanja I Kedis Puuh ada ditu .\n Ento ane mekada yen semengan I Kedis Puuh ilang ngalih tetedan .\n Yen ngoyong di sebunne sinah seluka ban i manusa wiadin ban burone lenan .\n Disubane pepekan baan ngamah mara lantas I Kedis Puuh buin ka sebune .\n Yen kudang dina kaden suba mekelone I Kedis Puuh masebun ditu tusing ada ane nyengkalen .\n Ento ane makada andel kenehne teken sebunne ditu .\n Kacerita ada alu gede gati .\n Awakne masisik kasar layahne masepak dua siteng tur nyejehin .\n Alune ento tuah alu pangumbaran tusing ngelah sebun ane pasti .\n Telah sebun burone ane lenan aliha jeg usak-asika ngawag .\n Yen ada sebun kedis taluhne amaha tur sebune benyahanga .\n Keto bikas alune totonan .\n Gelisin satua I Alu teka ka tegale ento ngalih amah-amahan .\n Sawireh suba uli tengai awakne tusing maan buron cenik-cenik ane dadi amaha angona patanggeh layah basangne .\n Nuju alune ento kemu I Kedis Puuh suba matilar uli sebunne ngalih amah-amahan .\n I Alu nepukin lantas sebun I Kedis Puuhe puyung tusing misi apa-apa buina suba uli semengan kalahina .\n I Alu mepineh kene .\n lacur sajan awake buka jani .\n Sebun kedise dini jeg tusing misi apa .\n Buina gook I Kedis Puuhe ene tuah sebun ane kalahina dogen .\n Sinah awake lakar mati mekenta jani dini .\n Keto kone munyin I Alune pedidina nyambatang awakne kena sengsara ulian tusing ngamah uli semengan .\n Naanang layah basangne buin ia makeneh lakar magedi sakewala suba madan tengai tepet .\n Ketatwane yen luas kone tengai tepet bakal dadi tetadahan Sang kala .\n Takut kone ia ngumbara laut mamunyi Nah lakar tongosin jani malu gooke dini .\n Nyen nawang saget jeg mulih ia I Kedis Puuh mai buin ditu idewek lakar ngamah ia.\n Keto kone tetimbangan I Alu .\n Nongos ia di gooke I Kedis Puuh sambilanga ngantiang amah-amahan ane teka kema .\n Suba jani nyaluk sanja mulih kone buin I Puuh ka sebunne sawireh suba pepek maan ngamah ngamah gandum teken jijih .\n enggal-enggal kone I Kedis Puuh malaib ngungsi gooke tongod ia masebun .\n Dapetanga jani di sisin gooke ada laad enjekan alu gede ngliwat .\n Basang Alu muah ikuhne malaad di tanahe .\n Makeneh-keneh ia I Kedis Puuh .\n.\n ne sengkala suba jani .\n Sinah di tengah gooke ada I Alu ngoyong ditu .\n Yen macelep jani waluya ngejot bangke idewek lakar amaha .\n Kengkenang jani madaya .\n Keto kone I Kedis Puuh makaengan sambilanga ngricikang daya glindang glindeng ia di sisin sebune .\n Yen tuah saja nu ada I Alu meh suba pesu ia uli tuni .\n Sawireh dapetanga tusing ada apa di tengah sebunne .\n Bah pasti I Alu suba magedi uli dini .\n Kewal yen enu lantas I Alu ditu sengkala deweke .\n Kengken carane jani pang Idewek nawang ia ada di sebun deweke yata tusing Gelisin satua enggal maan kone I Kedis Puuh naya-upaya .\n Apang pedas nawang apa saja ada Alu apa tusing melah suba kaukin ia jain .\n Yen uli tengah gooke ada munyin Alu paling lung magedi ngae sebum di tongose lenan .\n Sakewala yen gooke sepi bani suba mecelep kema .\n Kacerita jani saja jerit-jerit I Kedis Puuh makaukan Ih gook sebun Cai ne icang teka jani .\n Yen saja Cai mula satya masawitra mesaut anake Cara pesumayan icange teken Cai tuni semeng .\n I Alu ningeh munyin I Kedis Puuhe ento uli di tengah gooke lantas ia ngarengkeng kene Yen tusing sautin sinah oranga bogbog nyanan jeg malaib lantas I Kedis Puuh payu buin mekenta .\n Nah apang macelep ia I Kedis Puuh lakar jeritin jani .\n Keto kenehne I Alu .\n Sawireh ia belogne bes kaliwat jeg mesaut lantas ia Nah .\n.\n icang tusing engsap teken pasemayane ituni semengan .\n Icang suba ne i gook sebun Caine mai macelep Disubane keto dingeha jeg prejani I Kedis Puuh malaib sawireh ia nawang tusing ada sebun ane bisa ngraos keto .\n Sinah ento munyine I Alu .\n Pamuputne selamet kone I Kedis Puuh buung dadi tetedan I Alu .\n Dadinne ia Alu ane belog lolong payu buin makenta .\n