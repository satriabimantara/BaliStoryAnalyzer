kacerita di desa anu ada anak mapungkusan madan Nang Cubling .\n Sedek dina ia masangin bojog di tukade lantas ada bojog gede teka tur matakon Nang Cubling basang apa ento kaumbah Nang Cubling masaut Basang I Lut.\n I Bojog tusing buin matakon nglantas magedi .\n Buin kesepne buin ada bojog gede teka masih ia matakon Nang Cubling basang apa ento kaumbah Nang Cubling masaut Basang I Lut.\n I Bojog lantas magedi .\n Liu bojoge teka matakon nanging pasaut Nang Cublinge patuh dogen .\n ceritayang jani ada bojog cenik matakon Nang Cubling basang apa ento kaumbah Nang Cubling masaut Basang I Lut.\n I Bojog buin nyekenang I Lut ento celeng Nang Cubling nyautin Tusing I Lut ento I Lut I Lut I Lut .\n.\n tung.\n I Bojog buin nakonang Apa kerasang te Nang Cubling nyautin I Lut I Lut I Lut I Lutung Mara I Bojog ningeh munyin Nang Cublinge ngorahang I Lutung lantas ia malaib morahan teken timpalne .\n Tusing makelo liu bojoge teka lakar ngrejek Nang Cubling .\n Lantas malaib Nang Cubling tur morahan teken kurenanne .\n Nang Cubling lantas katunden marurub baan kasa .\n Buin kejepne teka bojog ajaka liu pesan dapetanga Men Cubling ngeling .\n Bojoge lantas matakon Ih Men Cubling nguda ngeling Men Cubling masaut Kurenan icange ia mati.\n I Bojog masaut Ento apa ya di balene I Bojog makejang kemo tur ngungkab rurub Nang Cublinge dapetanga Nang Cubling nylempang tusing makrisik-krisikan .\n Makejang bojoge ngaden Nang Cubling saja mati .\n Men Cubling lantas ngomong Ih Bojog makejang tulungin ja icang ngae bangbang ane gede tur dalem lakar tongos nanem bangkene Nang Cubling lantas bojoge makejang ngae bangbang gede tur dalem .\n Sedek bojoge ngeduk bangbange lantas Nang Cubling bangun nyemak bedeg anggona nekepin bangbange .\n Men Cubling ngenggalang nyemak yeh anget anggona nyiam bojoge .\n Dadi bojoge makejang mati lantas bangbange kaurugin .\n