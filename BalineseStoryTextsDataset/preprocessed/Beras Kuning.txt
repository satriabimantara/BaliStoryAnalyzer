kacerita maharaja Pretu dadi ratu luih dijagate .\n Da meraga darma tutur dana teken panjak .\n Asing-asing ane katunas olih panjake kapica olih Ida Sang Prabu .\n Ida setata malaksana madasar yasa kerti .\n Ento mawinan panjake makejang marasa bagia tur subakti teken Ida Sang prabu .\n Jani Maharaja Pretu nitahang panjake ngabas alas .\n Ida mapikayun bakal ngerayanang tegal carik Mawinan ada tegal carik .\n Mawinan panjake sumuyug ngaturang ayah .\n Makejang pada sregep ngaba prabot makadi piranti anake magae di carik .\n Ada ane ngaba mandik panampad muah pacul .\n Panjake pada gupuh magarapan .\n Tusing ngitung tuyuh mesuang peluh .\n Kayune ane kototor .\n Ebete ane nglikadin kaabas .\n Ketket muah dui-dui kagediang Luune kapunduhang laut katunjel .\n Ento mawinan dadi galang prejani .\n Sasubane linggah maan ngabas alas tanahe lantas karatayang .\n Ane Iebah kaurugin ane tegeh kasapin mawinan dadi dangsah .\n Prade ada batu gede lantas laut katuludang sibarengan .\n Jani batune dadi dasar temuku .\n Yehne ane suluk ditukade kaempelin mawanan dadi maembah ka tanahe ane Iinggah .\n Ditu panjake ngaee jelinjangan muah kakalen .\n Man tetakehan sepat banyu muah sepat gantung tanahe rata maan embahan yeh .\n Tanahe ane suba tiyeb lantas gaenanga pandudukan mawanan dadi carik .\n Tanahe ane tusing kena embahan yeh laut dadi tegalan .\n Maharaja Pretu ngepah carik muah tegalan ane suba pragat .\n Makejang panjake kaicen duman .\n Tur ngadikayang panjake apang ngae pakubon .\n Tongos masayuban dinujune panes banteng muah madayuh di unjune ujan angina .\n Dum-duman tegal muah carike madasar sagilik saguluk paras-paras sarpanaya saulung sabayantaka .\n Mawanan panjake makejang pada lega tur jemet magarapan .\n Ditu ia mamula woh-wohan muah umbi-umbian .\n Jani Maharaja Pretu nunas ica ring Ida Batari Sri mangda kapicayang bibit padi catur warna .\n Apang prasida jangkep isin gumine .\n Ditu panjake ngiring sang prabu nunas ica di pura Panungun Carik .\n Upakarane suba pada cumawis manut Darma Pamaculan .\n Sasubane ngaturang ayah ada suara ngawang-ngawang kapireng uli langit .\n Uduh Cening Maharaja Pretu Luih pesan parilaksanan ceninge nitahang panjak .\n Tur cening tusing engsap ngaturang sembah teken meme .\n Apang cening nawang meme bakal mapaica bibit padi caturwarna teken cening .\n Sakewala antosang buin abulan pitung dina ditu meme bakal mapetin bibite teken cening .\n Mara keto sabdane uli langite dadi ledang pikayunan ida sang prabu .\n Sawireh maciri panjaki dane bakal lanuh tusing kuangan pangan kinum .\n Panjake sayan-sayan jemet magarapan tur tusing ngengsapang pangacine di pura Pangulun Carik .\n Nemonin dina Saniscara Kliwon wuku Wariga ditu Ida Batari Sri nguduhin kedise petang ukud apang tuun ka marcapada .\n Makejang kandikayang ngaturang bibit padine cartur warna ring ida sang prabu .\n Sawireh Maharaja teleb pangastiti Ida Batari Sri .\n Cicit padine ane mawarna putih madan ketan .\n Kekeberang olih I kedis kuteh .\n Kelap-kelap kecerane di Iangite .\n Ngungkulin gunung ane tegeh ngalik .\n Ngliwatin pasih ane Iinggah tur dalem .\n Bibit padine ane mawarna madan gaga .\n Kkeberang olih I kedis sugem .\n Ngabar-abar keberane duur bukite .\n Kabatek baan joh tur panes langite .\n Mawarna ia marasa kenyel muah bedak layah .\n Bibit padine wawarna selem madan injin .\n Kakeberang olih kedis dara .\n Nyamut-nyamut pakeberane duur ambune .\n Panes bara karandangin .\n Bedak layah karanggehin masan ujan .\n Makejang entikane malejit .\n Bunga-bungane nedeng kembang .\n Woh-wohane nedeng nged pesan mabuah .\n Kala ditu kedise pada teked di ajeng ida sang prabu .\n Laut ngaturang bibit padi paican Ida Betari Sri .\n Kedis kuteh matur dabdab pesan .\n Ratu sang prabu Punika padi mawarna putih mawasta ketan .\n Dados anggen sanganan pacang aturang ring ida batara .\n Makadi sanganan begina muah sangganan abug .\n Kedis Sugem matu alon pesan .\n Ratu sang prabu Punika mawasta gaga .\n Dados pula ring tegale .\n Tur dados anggen caru ring upakara .\n Sane pacang katutur ring Ida Batara .\n Kedis dara matur aris pesan .\n Ratu sang prabu Puniki mawasta injin .\n Dados anggen tape .\n Sane dados anggen manisan ri kala nanding pajengan .\n Baremnyane dados anggen katon ri kala makarya dodol maduparka .\n Katung raras matur karungah-rungah .\n Ratu Sang Prabu titiang nunas ampura .\n Titiang nenten ngaturang pre .\n Sawireh parerene bakat eled titiang tur sampun penunang titiang .\n Mangkin tampuh mentik dados kunyit .\n Keto katutunan ane malu awanan kayang jani tusing ada baas mawarna kuning sawireh suba dadi kunyit .\n Sangkala yening ngae nasi kuning patut kunyite ane anggen warna .\n