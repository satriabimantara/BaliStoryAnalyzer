Ada tuturan satua Pan Tuung Kuning teken Men Tuung Kuning .\n Pan Tuung Kuning anteng pesan mabianan ajaka kurenanne .\n Kacerita pabianane Pan Tuung Kuning karusuhin baan bikul .\n Ane ngrusuhin bikul kadaden rabi Mantri Koripan .\n Dening sai-sai pabianane Pan Tuung Kuning karusuhin ngomong lantas Men Tuung Kuning .\n Bapanne-Bapanne jalan ja kenain jeet ane ngrusuhin pabiananne lan Jalan keto abetne ane muani .\n Makena lantas ia jeet di pabiananne .\n Kacerita teka lantas I Bikul nglincak di pabianan Pan Tuung Kuning ngalih tuung kesela muah ane len-lenan .\n Dadi kena jeet kone lantas I Bikul .\n Pan Tuung Kuning nelokin jeetne ka bianne depanga lantas I Bikul kena jeet suba mati .\n Bikule ento mamua jlema mawak bikul .\n Embusa kone bikule ento tur entunganga di padang-padange .\n Kacerita kone jani Mantri Koripan .\n Dening suba makatelun rabin idane tuara rauh lantas Ida ngrereh mailehan .\n Panggihin Ida lantas bangken bikul maan kena jeet nanging tusing uningina ento kadaden rabin idane .\n Dening kanti makelo Ida mailehan ngrereh rabin idane masih tusing panggihin Ida lantas Ida mantuk .\n Disubane Ida rauh di puri mataken lantas okan idane .\n Aji aji dija nika i biang Masaur lantas ajin idane beh cening biang ceninge anak luas i telun kayang jani tonden teka .\n Aji suba ja ngalih mailehan nanging tusing tepuk .\n Mara keto pangandikan ajine lunga lantas Raden Galuh ngrereh biange .\n Tan kacerita pamargin Raden Galuh kapanggihin lantas bangken bikule .\n Dening uningin Ida bikule ento kadanen biange ditu lantas Ida nangis sambilanga Ida ngendingin biangne .\n Mara biang seda kutanga di padang-padang mara i guru upahanga gong gambang .\n Begbeg keto dogen gegendingan idane .\n Suba jani sanja mantuk kone Raden Galuh .\n Mara Ida rauh di puri takenina lantas teken ajin idane Cening Galuh kenapa dadi bengul mara teka Matur Raden Galuh tiang ngrereh danyuh laut encehina baan semute .\n Kacerita buin manine buin kone Raden Galuh nelokin layon biangne masih gendingin Ida dogen .\n Nyanjaang mara kone Ida mantuk neked Ida di puri buin takenina teken ajin idane .\n Masih keto pasaur idane .\n Aturanga encehin semut .\n Buin manine buin kone Raden Galuh kemo mangelingin layon biangne .\n Sawireh sering ilang uli di puri laut intipa teken ajin idane .\n Nget cingakin Ida okane nangis sambilanga magendingan .\n Dening keto kapaekin lantas okane lantas takenin Ida .\n Masaur okane puniki sampun i biang Aji cening aji tusing pesan inget teken biange .\n Nah jani dening suba sanja jalan cening mulih Dening pang pang kuda-kuda kanti ajakin okane mantuk tusing kayun lantas Ida ngalahin budal .\n Buin manine mara delokina Ida kema dapetang Ida okane suba seda .\n Ditu lantas nagis Ida Mantri Koripan .\n Layon rabin kalih okane lantas kaajak mantuk tur lantas kaplebonan .\n