Ada katuturan satua anak belog .\n Baan belogne ia adanina I Belog .\n Sedek dina ia tondena meli bebek ka peken teken memene .\n Ditu lantas ia nyemakin memene pis .\n Lantas memene buin ngomong kema jani cai engal-enggal ka peken terus meli be dadua di tongos dagang bebeke .\n Disubane I Belog neked di peken kema-mai ia ninggalin dagang bebek sakewala ia ngenjuhang pipis dasa tali rupiah .\n Jero niki jinah tiang meli bebek dadua .\n bebeke aukud aji petang tali .\n Lantas dagang bebeke ngemaang I Belog susuk buin duang tali .\n Disubane maan meli bebek lantas I Belog mulih .\n kacerita ia ngemulihang tur ngaliwatin tukad linggah .\n Ditu lantas bebeke ngeleb .\n Maka dadua bebeke ngelangi di tukade .\n I Belog bengong ninggalin bebeke kambang tur ia ngrengkeng kene bebek puyung bakat beli .\n Awake nagih bebek mokoh tur baat sakewala bebek puyung baanga .\n I Dewek belog-beloga .\n Lantas bebeke tusing ejuka tur kalahina mulih .\n Disubana I Belog neked jumahne ajinanga baan memene tuara ngaba bebek .\n Memene ngomong Ih belog encen bebeke Masaut I Belog maan ja icang meli bebek nanging puyung icang adepina teken dagang bebeke .\n Lantas bebeke leb di tukade tur ngelangi .\n Buina laut ulah icang sawireh meli bebek puyung tuara ada gunane .\n Ditu lantas I Belog welanga baan memene .\n Keto upah anake belog tuara ngresep teken munyi .\n bebeke mula kambang yan ia lebang di tukade dalem .\n