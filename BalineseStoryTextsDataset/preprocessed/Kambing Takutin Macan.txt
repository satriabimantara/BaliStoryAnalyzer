Kacerita ada kambing madan Ni Mesaba ngajak Ni Wingsali .\n Ia luas ka alase ngalih amah-amahan ane nguda-nguda .\n Panakne Ni Wingsali masih bareng ka alase .\n Tan kacerita di jalan teked ajak dadua di alase .\n Bih demene Ni Mesaba ajak Ni Wingsali nepukin amah-amahan ane nguda-nguda .\n Sedeng itehe ngamah Ni Wingsali makasiab nepukin buron tawah .\n Melaib Ni Wingsali di durin memene sambilanga matakon .\n Meme .\n meme .\n ade buron tawah to to ya meme .\n ikuhne lantang gubane aeng nyeh tiyang meme .\n Mesaut lantas Ni Mesaba ento madan I Macan nah kene jani cening entegang sebenge apang care anak sakti anggon nayanin I Macan ane malaksana corah .\n I Macan masih ngon nepukin Ni Mesaba ngajak pianakne Ni Wingsali .\n I Macan ngomong Ih buron apa saja iba bani mai ka alase kai ane kuasa di alase ene .\n Mesaut Ni Mesaba Ih iba macan .\n Iba mirib tusing nawang uli awak kaine bisa pesu api .\n Di tanduk kaine Ida Sang Hyang Siwa ane malinggih .\n Kai kaliwat sakti tusing buungan iba amah kai .\n Sambilanga Ni Mesaba ngengkotang tandukne tur mekecos .\n I Macan lantas malaib .\n tepukina teken i Bojog .\n i Bojog matakon Beli apa krana beli malaib .\n I Macan masaut beli jejeh nepukin buron tawah .\n Awakne poleng tandukne lanying .\n Raris seanturnyane Ento sing je lenan teken I Kambing .\n Tiang mamusuh teken ia .\n Jalan jani malipetan bareng-bareng alih .\n Masaut I Macan beh yen beli kema tusing buungan beli mati .\n Cai gancang menek kayu elah makecos .\n I Bojog buin ngomong yen beli sangsaya jalan tegul bangkiange .\n Kantetang ikuhe .\n Munyin i Bojoge lantas guguna teken I Macan .\n Ditu pada ngilitang ikuh pada negul bangkiang .\n kacerita jani suba neked di arepan Ni Mesaba .\n Ni Mesaba masebeng egar tur mamunyi Uh cai Bojog teka .\n Dugas caine kalah matoh-tohan cai majanji nyerahang macan patpat .\n Ane jani cai mara ngaba aukud .\n Nah kanggoang embok masih .\n sedeng melaha embok ngidamang be macan .\n Mara keto munyine Ni Mesaba I Macan kaliwat jejeh .\n i dewek bayahange utang teken i Bojog keto kenehne .\n Ditu lantas ia jeg malaib patipurug .\n I Bojog bragedegan .\n Ulian keliwat jejehne I Macan lantas maka dadua ulung di jurange tepen batu .\n Pamuputne mati I Macan teken I Bojog .\n Nah keto tuah amun apa ja wanene wiadin kerengne yening belog sinah lakar nepukin sengkala buka I Macan .\n