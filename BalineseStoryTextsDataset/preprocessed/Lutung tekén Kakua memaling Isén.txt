Kacerita ada I Lutung masawitra ajak I Kekua .\n Sedek dina anu I Lutung mamaling isen di tegal dukuh Kantrungan ngajak I Kekua .\n Sedeng iteha ngokoh Isen saget teka dane Dukuh Kantrungan .\n I Lutung encol makecos ka punya kayune sambilanga magending pupuh durma .\n Jero Dukuh puniki jua pirengan I Kekua ia manyingid Di batan tengkulak I Lutung ia bubuan Menek di kayu ia manyingid Ih dukuh Kantrungan Nyen alih jero jani Dukuh Kantrungan ngenggalang ngungkab tengkulak .\n Bakatanga I Kekua ia kijap-kijap laut abane mulih .\n Teked jumah dane dukuh ngaukin pianaknyane Luh Ayu Kantrungan tur tundene ngae basa sawireh lakar nampah I Kekua anggon lawar .\n I Kekua celepanga ka krangkenge tur encol ngaliang kulit bantal teken kulit biu kuning manut pangidih I Kekua ring dane Jero Dukuh .\n Tan panaen saget teka I Lutung nelokin I Kekua sambilanga kedek ingkel-ingkel sambilana ngraos Kaden wake iba suba bangka I Kekua masut Uduh iba Lutung pelih pisan tetenger ibane wireh dinane mani wake lakar keantenang ngajak Luh Ayu Kantrungan tur wake dini maura baan amah-amahan .\n Ento iwasin Luh Ayu sedek ngaenang wake boreh .\n I Lutung matolihan sambilanga ngetel paosne nepukin buka apa ane orahanga baan I Kekua sarwi ngraos Duh Kekua tutugang legan ibane tekening wake wake ja nyilurin iba nongos di krangkenge .\n Masaut I Kekua Nah dong enggalang je bukaang jelana krangkenge Disubane mabukaang krangkenge encol I Lutung macelep ka krangkenge .\n I Kekua nyelihsih pesu lantas ngancing krangkenge .\n kacerita Ni Ayu Kantrungan tengkejut rikale maekin krangkenge lakar nyemak I Kekua tepukine ada Lutung di tengah krangkenge .\n Lantas nyeritin reramane Bapa wenten bojog ring krangkenge keto raos Ni Ayu .\n Jero Dukuh Kantrungan ngenggalang ke krangkenge Bah sedeng melaha ada Lutung mokoh lung pesan anggon olah-olahan .\n Keto pangandikan dane jero Dukuh .\n I Lutung nimbal nyawis Inggih jero Dukuh mangdane uning yening ngolah ulam Lutung mangda nenten pahit kadi kantawali sampunang bacin tiange medal .\n Mangdane titiang padem tur olahan titiange rasane becik puniki muncuk ikuh titiange bebed antuk gilingan kapas miwah duk usan kenten tunjel ikuh titiange .\n Gelisang satua encol dane Jero Dukuh Kantrungan medbed ikuh I Lutung saha kaenjutin .\n Suba gede apine I Lutung ngencolang makecos ka raab umah jero dukuhe .\n Makwewengan Jero Dukuh ngotonang umah denene puun .\n Keto upah awak belog ngugu munyi manis tuara nawang ejite kabandilin .\n Napi munyi patut pinehin malu eda iju malaksana satonden melah baan ngaresepang apang tusing gangsaran tindak kuangan daya .\n