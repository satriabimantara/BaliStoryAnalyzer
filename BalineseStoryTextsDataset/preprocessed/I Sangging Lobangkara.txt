Ada tuturan satua I Sangging Lobangkara geginane gambar dogen tur dueg pesan magegambaran sai-sai kone keto dogen gegaene .\n Kacarita I Sangging Lobangkara dauhina kone teken Bhatara klungkung tangkil lantas ia disubane I Sangging Lobangkara tangkil matur lantas ia nunasang awanan dewekne kasengan .\n Ngandikan Ida Bhatara O krana gelah nunden cai tangkil gelah nunden cai gaenang gelah puri apalebah tur apang misi togog I Sangging Lobangkara sariring .\n Suba keto gae lantas ia ka puri muah togog .\n Sawatara ada abulan garapa pragat lantas puri ida Bhatara Klungkung .\n angob pesan Ida Bhatara teken kakawihan purine .\n Buin ngandikan Ida Bhatara yen saja cai ririh ngambar indayang jani kurenan gelahe gambar Yen patuh ja Ratu Bhatara yen icen ja titiang ngeton warnan rabin Ratu Bhatara titiang ngiring pakayunan .\n Nah .\n Jani telektekanga lantas warnan rabinane suba keto lantas gambara .\n Tusing mekelo I Sangging Lobangkara ngambar lantas pragat .\n Sasubane pragat lantas aturanga teken Ida Bhatara .\n buin angob pesan kayun Ida Bhatara dening nyidayang patuh buka warnan rabine .\n Buin lantas kandikayang ngambar sakancan burone di alase kidang menjangan macan muah ane Ien-Ienan .\n Dening keto luas lantas Sangging Lobangkara ngalas .\n Sasubane neked di alase tepukine sang macan nget tuara galak lantas ngambar .\n Suba pragat bana ngambar lantas buin majalan ngalih buronan ane lenan .\n Keto dogen undukne I Sangging Lobangkara kanti telah bana ngambar sakancan buronan .\n Suba telah bana ngambar lantas I Sangging Lobangkara mulih .\n Sasubane neked di puri lantas aturanga gambarne teken Ida Bhatara .\n Mara kacingak gambarne ban Ida Bhatara angob pisan kayun idane bana nyidayang ngambar buron alase makejang .\n Ngandika Ida Batara Ih cai Sangging Lobangkara nah jani gelah nunden buin ngambar be isin pasihe makejang lnggih Ratu Bhatara titiang nawegang pisan tan purun titiang nyilem ring pasihe yen tan padem bekbekan Ida Bhatara lantas kapasisi ngaba bedah .\n Sasubane neked di pesisi lantas ia macecep di gadahe ento tur lantas ia nyilem di pasihe .\n Kacarita suba jani ditengah pasihe lantas nepukin be liu pesan tur magenepan gobane ento lantas gambara .\n Gelisang satua telah lantas bana ngambar be pasihe lantas ia kasisi tur mamesu uli tengah gadahe .\n Suba jani nganteg di puri aturanga lantas gambare teken Ida Bhatara .\n Mawuwuh-wuwuh angob Ida teken kaduegan I Sangging LObanSkara ngambar .\n Lantas ditu ia kadikayang ngambar isin langite makejang Matur I Sangging Lobangkara Inggih Ratu Bhatara miang ten pisan uning makeber .\n Ngandika Ida Bhatara Yen keto ne anggon tegakin nyidayang cai ka ambarane ngiring lantas I Sangging Lobangkara tur negakin goangane keberange lantas I Sangging Lobangkara .\n Kacarita tegeh pesan suba gagoangane masih enu dogen ngamenekang sayan makelo sayan saru kanti tusing ngenah .\n Makelo-kelo pegat lantas tali gagoangane tur gagoangane menekang dogen .\n Kacarita jani Sangging Lobangkara kanti neked di suargan .\n Reh bengong pesan ia ditu sarwa ane melah-melah mawanan sing ja ia malipetan buin ka mracepada nget ditu kone ia nongos .\n