Ada tuturan satua I Lutung teken I Kekua .\n I Lutung sedek masayuban di beten kayune saget dingeha I Kekua nyesel iba kene munyine kene lacure masan ujan-ujan keweh pesan ngalih amah yen makelo kene sing buungan deweke lakar mati .\n Mara ningeh munyi keto I Lutung maekin tongose ento .\n Saget tepukina I Kekua berag akig sajan mirib tuna amah .\n Lantas I Lutung ngomong nimbal Ih Kekua suud monto maselselan .\n Ne awake nepukin tongos melah ditu dauh tukad cengcenge ada pondok ento pondok I Kaki Perodong .\n Disisin abiane bek ada punyan biu .\n Abulan ane suba liwat awake maan liwat ditu .\n Buine liu wayah-wayah mirib jani suba pada nasak .\n prejani ilang sedukne I Kekua mara ningeh orta keto .\n Demen kenehne lakar ngamah biu nasak laut ia masaut enggal Aduh Sang Lutung yen keto apa kaden melahne nanging kenken kema sawireh pondoke ento joh tukad cengcenge linggah buina keweh pesan ngliwat .\n Mara keto munyine I Kekua lantas I Lutung masaut belog iba Kekua Cai kaden dueg nglangi yen tuah cai sakti jalan kema sibarengan .\n Gandong awake ngliwatin tukad suba neked ditu awake menek punyan biu cai ngantosang beten di bongkolne .\n Yen maan biu tetelu cai abesik awake dadua .\n Gelisang satua enggal majalan kone ajaka dadua ngliwatin tukad cengcenge I Lutung magandong ditundun I Kekuane .\n Ngesir pejalane I Kekua nut yeh wireh ia dueg nglangi .\n I Lutung sambilanga kejengat-kejengit negak ditundun I Kekuane .\n Enggal kone nganteg disisin tukade lantas bareng majalan tur saget ngenah ada pondok .\n Pondoke ento gelah I Kaki Perodong ditu lantas I Lutung tolah-tolih ngiwasang I Kaki Perodong .\n Kekaden I Lutung pondoke suung ngenggalang ia menek punyan biu ane sedeng mabuah nasak .\n I Kekua ngantosang di bongkol punyan biune .\n Gelisang satua I Lutung ngempok biu masane nasa duang bulih tur peluta amaha maka dadua .\n I kekua baanga kulitne dogen .\n Makelo-kelo I Kekua gedeg sawireh I Lutung tusing satunit teken janji .\n Jeg ia pragat maan kulit biune dogen .\n Sedeng iteha I Lutung ngamah biu lantas teka I Kaki Perodong ngaba tumbak lanying tur ngomong Bah ne I Lutung ngamah biune jani lakar matiang .\n I Kekua mengkeb di beten punyan biune Kaki Perodong majalan adeng-adeng ngintip I Lutung .\n I Lutung kaliwat demen kenehne ngamah biu nasak tusing tau teken ketekan baya iteh ngamah biu nasak di punya .\n Sedeng iteha I Lutung ngamah biu lantas katumbak baan I Kaki Perodong beneng lambungne .\n I Lutung maglebug ulung ka tanahe lantas mati .\n Bangken I Lutung tadtade kapondoke ban I Kaki Perodong .\n Keto suba upah anake demen mamaling tur demen nguluk-nguluk timpal .\n