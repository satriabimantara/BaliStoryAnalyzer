Pan Karsa ajaka pianakne muani nanggap upah ngae semer di sisin rurunge gede .\n Uli semeng maka sanja ia ajaka dadua tusing mareren magae sajawaning di nuju madaarne .\n Kenehne apang gegaene enggal pragat tur lantas nampi upahne .\n Telung dina ia magae tan parerenan semere suba dalem ngantiang pragat .\n Kendelne tara bakat ban nuturang .\n Buin awai magae pedas ia bakal nampi upah liu .\n Tan critanan manine semeng semere lakar katampiang teken ane mupahang .\n Petengne saget ujan bales pesan madulurang angin .\n Apeteng Pan Karsa tusing bisa pules ngenehang gegaene .\n Takut semere bek kaurugin tanah .\n Manine nu ruput ia ajaka pianakne nelokin semere sambilang ngaba tambah .\n Saja lantas semere bek aji tanah .\n Pianakne sedih mapangenan .\n Pan Karsa masih mapangenan .\n Makelo ia bengong mangenang kalacuran dewekne .\n Nangingke ia ngalih daya apanga gegaene aluhan .\n Lantas ia ngomong teken pianakne .\n Ih cening de cai keweh buin akejep dong ilang tanahe ane ngurugin semere ne.\n Ditu lantas Pan Karsa ngantungan baju muah capilne ditongose ngantungan buka ane suba-suba .\n Pianakne masih nuutang tingkah bapane .\n Buine tambahe ane besikan bantangne tancebanga ka tanahe ane ngurugin semere muah ane lenan pejaga di sisin semere suud keto lantas kalahina mengkeb .\n kacerita anake sane mentas ditu pada ngon ningalin baju muah capil magantung paek semere tur ane ngelahang tuara ada .\n Apa buin mara ajinanga ada tambah ditu .\n Alihina tusing ada kauk-kaukina tara ada masaut .\n Sayan makelo sayan liu anake pada kema tur pada ngenehang anake ane ngae semere kaurugan baan tanah ditu .\n Lantas sahasa nyemak tambah pada numbegin semere ento .\n Tanahne kagediang .\n Baan liu anake magae buina tanah nu gebuh dadiannya tuara makelo semere ento suba kedas buka ibine .\n Ditu Pan Karta malaib-laib tur ngomong Inggih jerone sareng sami tiang nunas pisan ring pitulung jerone sane paicaang ring tiang .\n