Ada kone tutur-tuturan satua i empas luh muani nongos di tlagane gede bek misi lumut katang-katang muah sekancan bungan tunjung ane sedekan mabunga .\n Beli Beli Empas patakon empase ane lua .\n Apa Luh sahut empase muane .\n Icang demen pesan ngoyong dini Beli .\n Wireh di tlagane gede ene bek misi be .\n Tegarang tolih ja Beli ento ada be deleg beboso mujair palatimah muah be lindung malelangian.\n sajan pesan Luh Ulian ento awak nyaine mokoh tuara ngelah potongan angan abedik wireh selid sanja nyai pepek baan amah-amahan.\n Luh apa nyai suba nawang Ento ditu tolih Jani nyai suba ngelah timpal di tlagane ene .\n Iwasin ja ento ada angsa mabulu putih luh muani .\n Ia demen pesan masih malelangian di tlagane ene patuh tekening unduk nyaine .\n Mai kema mlali Mai Beli Jalan paekin Ia .\n Anggon Ia kekasihan sawireh awak pada madunungan di tlagane ene keto tutur empase luh nyautin .\n Nah jani kacritayang sawatara duang bulan empase suba pada matimpal ajaka i angsa luh muani .\n yen tuturang sinah ngenah pesan kalegaan atine pada magirang-girangan .\n Makejang ngenah demen pesan malelangian di tengah tlagane ento .\n Beli Empas Jalan uber i angsa nyak Lan Masak empas kalahanga angsa mangalangi keto pasautne I Empas muani .\n Lantas pada mauber-uberan cara anak makering-keringan ajaka patpat .\n Nah bakat batis Caine Angsa.\n Nah bakat masih tundun caine Empas pasaut angsa muani .\n matimpal melah pesan saling sarag-sorog pada adung tur saling nuturin indik-unduk ane madan jele melah .\n Sedek nuju dina anu sawetara nu dauh ro raine ngomong i empas lua .\n Beli Empas ajak Beli muah Embok Angsa Awinan masan panese makelo pesan tur tuara taen ujan ento awinan yeh tlagane ngangsan nyat .\n Nah jani kenken baan madaya keto I Empas lua ngomong sada sedih sungsut .\n Icang tusing nyak mati ngetuh.\n Yen pakeneh Beline meh melahan i raga ajak makejang makisid uli tlagane ene.\n Saja Beli empas lua nyelag masaut .\n Sakewala krana icang ajak dadua tusing nyidang makeber sinah nyak Cai Angsa ajak dadua nulungin icang makisid uli dini I Empas ngidih olas .\n Nah yan suba igum pawilangan Beli Embok Empas ajak dadua icang tuah nuutin dogen .\n Apa buin suba kaiket cara nyama tugelan dini pasautne I Angsa muani .\n Sakewala kene Beli Empas .\n Wireh pajalane ene makeber sinah Beli ajak Embok Empas ajak dadua musti nyak nuutin munyin Icange.\n Apa ento selag Empas Lua .\n Kene ento Ene ada kayun kopi limang lengkat .\n Dangal tengah-tengah kayune ene ajak dadua .\n Yan suba keto Icang ajak dadua masih lakar nangal muncuk kayu kopine ene tur ditu lakar cai kakeberang.\n Bih aeng tegehne selag Empas Lua .\n Beli ajak Embok Empas ajak dadua .\n Icang tuah ngidih olas pesan apang eda mamunyi angan abedik dugase makeber totonan .\n Wireh yan mesuang munyi sinah Beli ajak Embok ulung ditu icang tusing nyidayang matetulungan buin.\n batak amonto tusing ja keweh apa ento pasautne I Empas ajaka dadua sada pongah .\n Buin acepok icang ngingetang apang eda pesan Beli Embok ngengsapin petinget icange i busan.\n Nah jalan suba jalanin Nah yan suba keto gutgut kayu kopine ene.\n tuara kodag baan kendel kenehne I Empas ajaka dadua tumben ngasanin ngindang ba duur .\n Suba akire teked di danune saget ngliwatin kuluk medem ajaka dadua ane madan I Dakep teken Ni Dangal .\n Bapane To apa makeber ba duur Pa Jeg cara empas makeber pangenahne keto patakon kuluke lua Ni Dangal teken muanine I Dakep .\n magenep rambang Nyai Dangal .\n Ento tusing ja len teken tain sampi tuh kakeberang angsa .\n Tegarang melahang nlektekang pasaut kuluke muani sambilang muaban kiap wireh sedukan .\n Mara dingeha ibana orahanga tain sampi beh sing kodag-kodag gedeg basangne i empas muani .\n Awas Cang lakar ngemplongin ndas caine kanti encak keto papineh I Empas Muani .\n Apa tai ia saja ento tain sampi makeber.\n O keto goban tain sampine .\n Selem tuh bronyot tuara ngelah jejeneng .\n Tegarang melahang nelektekang Keto suba goban taine tuh baan tusing kodag-kodag ban gedeg basangne karasa nganti maplitutan asan basangne gedegan ngenehang awakne orahanga tain sampi tuh .\n Lantas I Empas makadadua sabarengan ngwagan bungutne lakar nyautin ibane tidong tain sampi .\n Aduh meh suba pituduh Widhi lantas empase ajaka dadua magelebug di tengah kalangan tegale .\n Mara magelebug di tegale tur tonden ada apakpakan makelone ulung saget I Kuluk suba nangal I Empas pada mabesik .\n Pragatne I Empas ajaka dadua luh muani mati kadangal baan kuluk luh muani .\n Aduh Beli Pedalem pesan I Empas ajaka dadua .\n Wireh tusing sida baan Icang nulungin ngisidang uli tegalane ditu omongne I Angsa Lua sambilanga makeber .\n Men keto suba matine katepuk .\n Krana Ia tusing pesan nuutang munyi ane patut tur mautama.\n Saja masih Beli Nyen ja bas Ngulurin gedeg basang sinah ia lakar nepukin sengkala .\n