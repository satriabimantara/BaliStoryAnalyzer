Kacerita dugas dina anu di tengah alase suryane anget manyunarin sakancan taru ane ada .\n Kala ento I Lutung sedek girang kecag-kecog mangulanting di duur tarune .\n Mapi ngoyong akejep mapi buin mengulanting .\n makelo suba tusing matepuk teken I Kekua .\n Dija ya jani lakar kaendahang .\n Kadung i dewek ngelah daya .\n Paling malah tegarang lakar kaalih di umahne I Lutung lantas majalan nuju umahne I Kekua .\n Tepukina I Kekua sedek nginyah disisin tukade .\n I Lutung lantas maakin .\n Tong liang gati kenehnr I Kekua .\n Semengan suba nginyah .\n Cara anak tusing ngelah gae .\n Masaut I Kekua Eh cai Lutung .\n Nguda cai repot ngurusang icang .\n Mula tuah amone gagaen icange apang kenken sih buin Nah sing ja keto .\n Sakewala kene icang ningeh cai kasub di alase dadi buron dueg tur celih .\n Yen saja keto icang nantangin cai ngadu kesaktian .\n Lamun cai tusing mati ulian kena api saja cai sakti Icang konden karesep baan munyin caine Tung Kene Kekua ditu di tengah alase ada semer tuh tusing misi yeh .\n Cai tuun ditu .\n Suba cai di tengah semere lakar kaurug aji saang lantas katunjel .\n Yen cai tusing mati puun saja cai sakti I Kekua makeneh mara ningeh munyine I Lutung .\n Cutet I Lutung ngalih daya anggon ngamatiang deweke .\n Sakewala I dewek enu ngelah daya .\n Lamun I Dewek padayaina I Lutung musti kena daya masih .\n I Kekua lantas ngomong .\n Tung icang sanggup mabor-bor di tengah semere .\n Sakewala ada panagih icange .\n Yening icang tusing mati cai masih tuun ka semere ento tur matunjel .\n Men kenken I Lutung nakeh I Kekua pasti mati matunjel .\n Tusing misi makeneh I Lutung manyanggupin .\n Nah lamun keto jalan jani iraga nuju semere ento Kacerita I Lutung Ian I Kekua majalan nuju semere di tengah alase .\n Semere ento suba makelo nyat tusing misi yeh .\n Nangked ditu I Lutung lantas nunden I Kekua tuun ka tengah semere .\n Tung yen suba icang ada di tengah semere bang malu icang miasa akejep lakar mesuang kesaktian icange .\n Yen suba icang ngorahang tunjel maraenjutin saange aji api Nah .\n.\n enggalin suba cai tuun I Lutung kendel pisan atine ningalin I Kekua matunjel .\n Sinah ia lakar puun .\n I Lutung lantas munduhang sang tur ngae api .\n Kacerita I Kekua suba ada di tengah semere .\n Ngenggalang ia ngokoh tanah di sisin semere ento marupa gook .\n Suba sedeng ibane mecelep lantas ia ngae aungan nuju menek apang ia tusing marasa kebus .\n Makelo suba I Lutung mangantiang ngaat atine nunjel I Kekua .\n Ngantos kadingehan munyine I Kekua .\n Tunjel suba icang Tung Saang di tengah semere lantas katunjel .\n Apine gede ngarab sakewala I Kekua tusing marasa kebus kerana tongosne mengkeb .\n Ngantos mati apine mara I Kekua bani pesu .\n Kedetin icang Tung Kesiab I Lutung ningeh munyine I Kekua .\n Ento maciri I Kekua enu idup .\n I Lutung lantas ngedetin I Kekua .\n Suba nangked di baduur ngon pisan I Lutung ningalin I Kekua tileh seger .\n Seken I Kekua buron sakti .\n Mara keto jejeh atine I Lutung sawireh jani gantina ia mabor-bor di tengah semere .\n Eda malaib cai Tung .\n Icang lakar ngendihang api malu .\n Suba keto mara cai tuun .\n Apine suba ngendih di tengah semere .\n I Lutung peluh pidit ulian jejeh .\n Kengkenang jani baan madaya .\n I Lutung lantas nyagjagin I Kekua .\n Kekua .\n.\n icang lakar mulih malu lakar nyemak gagemet icange jumah .\n Ento paican kesaktian icange .\n.\n cai eda lebihan itungan .\n Énggalin tuun I Lutung lantas tuludanga ka tengah semere ane misi api .\n I Lutung mecelempung ngroksak di duur apin saange matunjel .\n Tan sipi pakrepekane I Lutung .\n Bulune puun matunjel .\n Ngenggalang ia makecog menek tur malaib nuju tukadr .\n Ditu ia ngedambiung masileman .\n Goar-goar I Lutung ngeling aduh-aduh naanang sakit tur kebus .\n I Kekua kedek ngelkel nepukin I Lutung puun sakewala ia masih merasa pedalem ningalin I utung kesakitan .\n Cai bes kaliwat ngendah api cai anggon palalian .\n Demen cai malalianang api sinah cai lakar puun I Kekua lantas ngandong I Lutung nuju umahne .\n Ditu lantas I Lutung maubad kanti seger .\n