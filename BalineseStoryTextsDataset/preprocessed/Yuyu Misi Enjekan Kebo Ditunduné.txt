Katuturan dugase malu kone I Lutung ngajak I Kekua masawitra melah pesan sakewala I Lutung pepesan pesan suba kena kauluk - uluk baan I Kekua .\n Sedek dina anu I lutung ngajak I kekua masemaya bakal ngemaling biu di abiane I Pekak Dukuh .\n Suba panemaya galah lantas majalan I Lutung ngajak I Kekua ketegalne I Pekak Dukuh .\n Gelisin satua enggal suba kone I Lutung ngajak I Kekua neked di abiane I Pekak Dukuh turmaning girang makada nepukin buah biune kuning- kuning sedeng nasak laut I Lutung mapajar tekaen I Kekua Ih Cai Kekua cai dini nyaga di beten punyan biune Icang ja ane menek ngalap biune ento .\n Ditu lantas I Lutung makecog ka punyan biune laut biune kaempok sakabulih kapelutin tur kaamah suba buin ia ngempok biune peluta laut amaha kulitne kaentungan ketanahe .\n Ditu lantas I Kekua mamunyi Ih .\n.\n ih .\n.\n ih .\n.\n Lutung ulungin ja icang biu abulih basang icange suba layah masaut I Lutung Nah antosin ja malu binjep baangaya .\n Makelo kone I Kekua ngantosin di beten punyan biune sing masi kaulungin teken I Lutung.\nSedeng itepe I Lutung ngamah biu saget teka I Pekak ngaba arit .\n Nepukin I Pekak dukuh teka I Kekua macelep dibeten tengkulake nepukin I Kekua macelep di beten tengkulake I Lutung magending .\n Keto gendingne I Lutung dingehe teken I Pekak Dukuh ditu ia mapineh-pineh yen keto gendingane I Lutung sinah ditu ada I Kekua di beten tengkulake .\n Laut I pekak dukuh maekin punyan biune laut ngungkabin tengkulake tepukina ditu ada I Kekua .\n Turmaning kajemak tur kaaba mulih celepanga beten guungane turmaning pejanga delod paone.\nDitu I Kekua pedih Nah .\n.\n.\n Iba lutung dadi ati iba nguluk-nguluk wake sakewala da nen iba merasa kendel buin mani iba bakal kena karmane padidi .\n Keto pariselselne I Kekua .\n Gelisin satua enggal dipondok I Pekak dukuh ngorin cucune niluh kancrung kapeken meli basa lakar nampah I Kekua anggona lawar mara keto dingeha kone munyine I Pekak dukuh keto teken I Kekua ditu ia sedih nyelselin padewekan Uduh ratu Sang Hyang Parama Kawi dados sapuniki sane panggihin titiang dadi ati I lutung nguluk - nguluk titiang tan buungan titiang ngemasin mati Ratu .\n.\n Suryanin titiang Icenin titiang pamargi mangda prasida titiang ngelidin bayane punik .\n Mara keto pariselselne I Kekua saget teka I Lutung kruet .\n.\n.\n kruet .\n.\n kruet maekin I Kekua turmaning mapajar Ih Kekua to .\n.\n too .\n.\n cai suba gaenanga basa teken I Pekak dukuh sing ja buungan cai bakal tampaha turmaning anggona lawar.\nLaut I Kekua masau Ih .\n.\n Lutung tusing saja cara munyin caine apang cai nawang wakene nak bakal antenanga ngajak cucune pekak dukuh to .\n.\n to .\n.\n to .\n.\n sing not cai I Pekak dukuh ngae basa nak bakal anggona ngae upakara banten pesakapan kaine.\nMirib ne pula paduman wakene maan nganten ngajak anak luh jegeg .\n Mara keto munyine I Kekua kapineh baan I Lutung demen pesan atine I Kekua maan nganten ngajak anak luh jegeg paling melah iraga ane nagih teken I Kekua apang baanga nganten ditu ia masau alus banban Ih .\n.\n adi kekua iraga suba matimpal uli nguni jele melah bareng bareng jani yen tuah adi lega baang ja beli nyilurin dewek adine apang beli taen ngerasanin nganten.\nBuin mani durinan adi bakal baang beli masi duman.\nKeto munyine I Lutung mamelas teken I Kekua .\n I Kekua kedek dikenehne kerana merasa ngenen pangindrajalane teken I Lutung turmaning masaut Nah Beli lutung yen suba sanget keneh beline bakal nganten icang nyadia ngemang beli .\n Ditu lantas I Kekua masilur .\n Jani I Lutung ane matekep dibeten guungane laut I Kekua malab turmaning gageson macemplung katukade .\n Gelisin satua enggal suba kone suud I Pekak dukuh ngae basa laut tundena cucune nyemak I Kekua jag ngencolang kone pajalane luh kancrung ngojog tongosne I Kekua matekep.\nDitu ia tengkejut nepukin ada lutung kejengat kejengit matekep di guungane turmanig ia gelur - gelur ngaukin pekakne ningehin cucune gelur .\n.\n gelur .\n.\n I Pekak dukuh lantas maekin cucune turmaning mapajar eng .\n.\n.\n eng .\n.\n engken luh gelur .\n.\n gelur masaut lauh kancrung Pekak busan norahin nyemak kekua Jani dadi lutung di dini matekap Masau I Pekak dukuh nah .\n.\n sing engken.\nluwunagn bin luh .\n.\n liunan jani iraga maan be bandingan tekan bene I Kekua .\n Mara keto munyine I Pekak Dukuh kapineh bane I Lutung ban ia suba kena kauluk - uluk baan I Kekua sing buungan jani deweke bakal mati tampaha teken I Pekak Dukuh .\n Keto pariselselne I Lutung turmaning ia ngeka daya .\n Ditu I Lutung masemu sedih yeh matane paketeltel .\n.\n ngetel di tanahe turmaning mapajar pekak .\n.\n pekak .\n.\n dukuh satondene pekak bakal nampah tiang ada pangidih tiange teken pekak tiang ne tusing bisa mati matebek tekening sarwa sanjata yen bakal ngematian tiang bebed awak tiange aji duk turmaning di ikut tiange gantungin biu aijas apang ada bekel atman tiange .\n Ditu lantas I Pekak dukuh ngisinin pangidihne I Lutung laut I Pekak dukuh mebed awakne I Lutung aji duk ikutnyane kagantungin biu aijas turmaning lantas kaenyitin eduke punika .\n Makelo - kelo gede kone apine di awakne I Lutung ditu lantas I Lutung makecos sig duur neb umahne I Pekak Dukuh makelo - kelo telah kone puun umahne I Pekak dukuh tunjela tekan I Lutung .\n Disubane keto I Lutung laut macebur katukade ngilangin kebus awakne .\n Disubane keto mara Ia menekan diduur batune sambilang melut - melu biu .\n Kerana awakne I Lutung telah kebus ulian matunjel mawast jani kembung turmaning mesuang nanah .\n Ceritayang mangkin ring puri Ida sang prabu sedeng sungkan rahat Irika ida ngutus parekane mangda ngerereh tamba mangada Ida sang prabu gelis kenak irika raris parekane gelis mamargi ring tengin margi ipun manggihin I Lutung sedeng mespes nanah taluh butuhne nahnahe ento lantas baanga parekane apang aturang ring Ida Sang prabu .\n Gelisin satua enggal sampun kocap kenak Ida sang prabu sangkanin tamba ane aturanga teken I Lutung irika raris Ida Sang Prabhu ngutus parekane ngerereh I Lutung mangda tangkil kapuri pacang kaicen upah .\n Disubane I Lutung tangkil Ida Sang Prabu ngandika Ih .\n.\n Iba lutung sawireh cai ane sida nyegerin manira jani gelah bakal ngicen cai ngidih sekitan keneh caine apa ja mas pipis slaka manik bakal picang gelah.\nDitu lantas I Lutung Maatur Yening palungguh I ratu sueca ring titiang titiang jagi nunas cengceng acakep kendang asiki ayam asiki asu asiki.\nketo pinunasne I Lutung raris Ida sang prabu gelis mapaica .\n Disubane keto lantas I Lutung mapamit .\n Ceritayang jani suba peteng I Lutung magending di duur punyan kepuhe kene gendingane Sang prabu tuah belog ngamah nanah taluh butuh akune.\nkruet .\n.\n kruet .\n.\n jedug - jedug ceng - ceng - ceng kaing kaing kaing .\n Sawireh seasi I Lutung magending keto kapireng Olih Ida Sang prabu Ida Kalintang Duka pisan raris Ida ngawentenan sewamara jagi ngejuk I Lutung.\nsira ja sane mresidayang pacang kapaica upah marupa kebo teken pecut mas .\n Gelisin cerita makejang kone panjake tusing nyidayang ngejuk I Lutung .\n Ditu lantas I Yuyu ngajak I Udang bareng ngamiletin sewamara .\n Ditu ia ajaka dadua ngeka daya laut menek kapunyan kepuhe ditu I Lutung apul-apulina ajum-ajuma sambilanga magending Kacarita jani I Udang kapaica pecut mas I Yuyu kapaica kebo olih Ida Sang Prabu raris Ipun mapamit .\n Ditu kone kebone celepanga kesongne I Yuyu nanging tuara nyidayang sawireh kebone gede ditu I Yuyu masih bengkung nagih nyelepang kebone sambilanga magending seng sengan senssengan tanduk ibane ditengah linggah disisi cupit sedeng itehe ia magending sambilanga matek - matek talin kebone jek bakat enjekina kone tundun I Yuyu teken kebone .\n Sangkane kayang jani tundun yuyune misi enjekan kebo nepukin I Yuyu enjekina teken kebone I Udang kedek jumprat-jumprit Ah .\n Ah .\n Ah .\n Ngedikin ia I Yuyu kanti menek taine ketendasne sangkane kayang jani udange matai dipolone .\n Tur majambot lantang ulian pecut mase pejanga di tendasne .\n