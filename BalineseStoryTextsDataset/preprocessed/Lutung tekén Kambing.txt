ceritayang I Lutung malali-lali di sisin alase tepukina I kambing sedek medem beten kayune ngrembun .\n I Lutung munyine manis nyapatin Yeh sedeng melaha I Kambing dini .\n Jalan mesekaa ngae abian kacang lindung .\n Manian apa ada pupunin I Kambing nyautin dabdab Kenken baan nabdabang apang nyak manut paedumane Mani puan apang eda ngranayang rebat matimpal .\n I Lutung munyinne getar nyauitin Kene ento kambing saluir edon iba ane ngelahang sekancan buah wake ane muponin .\n Asing ane lenyok teken subaya apang tusing nepukin rahayu .\n I Kambing manggutan sarwi ngomong Nah wake ane nyadia nginutin munyin ibane .\n Suba pragat subayane ajak dadua lantas ngawitin ngae abian .\n I kambing ngedeng tenggala I Lutung ngatehang uli duri .\n I Kambing tundune telah kapecutin kanti balan-balan pajlantah sasubane lanyah ajaka dadua seleg mamula kacang .\n ceritayang jani suba mentik melah kacange sabilang medon amaha baan I Kambing Bah yen kene undukne pocol makaronan ngajak I Kambing Buin pidan kacange lakar mabuah Makejang done liglig amah kambing .\n