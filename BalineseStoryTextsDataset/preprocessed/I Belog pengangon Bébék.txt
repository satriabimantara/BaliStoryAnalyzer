Ada katuturan satua pangangon bebek madan Pan Meri .\n Sangkal ia madan Pan Meri kerana dugase i malu ia liu gati ngelah memeri utawi panak bebek .\n Sakewala lacur tusing dadi kelidin panyatakan merine mati kena gering .\n Enu kone masisa buin aukud sada merine ento ane paling bengil tur berag .\n Ento jani kapiara baan Pan Meri .\n Semengan nyanjaang epot Pan Meri ngenang amah-amahan merine bengil ento .\n Di kengkene ka telabahe abana masileman apang nyak kedasan goban merine buin abedik .\n Merine bengil ento masih jemet pesan teken Pan Meri .\n Yening Pan Meri nuju ngarit jeg nutug di durine sambila munyi kwek .\nkwek .\n kwek .\n Bagia atine Pan Meri ngelah ubuhan jemet buka keto .\n Diastun tuah aukud turin bengil sakewala mawiguna pesan marep Pan Meri .\n Kacerita galahe suba sanja .\n Pan Meri lakar ngemaang amah merine Pan Meri lantas ngaukin ri ri .\nri ri Nanging merine tuara ada .\n Sengap paling Pan Meri mengalihin kema mai masih tuara tepukina .\n Pan Meri lantas nuluh telabah ngalihin sambila mangaukin naler masih tuara ada .\n Kanti suba sandikala Pan Meri ngalihin tusing masih tepukina merine .\n Uduh .\nDewa ratu .\n Dija ya merin titiange .\n Dadi bisa tusing ada kija lakuna malali .\n Len suba sandikaon buin kejep dogen suba peteng sinah lakar tusing tepuk apa Uyang paling kone Pan Meri sada sedih merine tuara tepuka .\n Saget nangked kone Pan Meri di tanggun telabahe beten punyan asem ada batu gede .\n Ditu kocap tongose tenget tur pingit .\n Sedek bengong Pan Meri jeg teka anak gede selem siteng tur tangkahne mabulu .\n Paliatne nelik tur gigine rangap macaling .\n Pan Meri kesiab takut nagih malaib sakewala batisne lemet awakne ngetor .\n Anake gede selem ento maakin Pan Meri .\n Suba sandikaon adi enu masih kema mai .\n Apa kalih dini Pan Meri keto omongne I gede selem .\n Icang ngalih merin icange .\n Suba sanja konden mulih .\n Pedalem icang ngelah meri tuah aukud Ooh keto .\n Mula saja tuni sanjane ada meri mai ngelangi .\n Nah jani jemakanga ja antiang dini I gede selem maselieb ka durin batune .\n Pan Meri mara ningeh keto prajani ilang takutne .\n Kendel atine buin bakata merine .\n Suba keto teka I Gede selem ngaba meri bulune alus awakne kedas tur jangih pesan munyine .\n ene merine Pan Meri Tidong meri icange anak bengil Buin I gede selem mesuang meri .\n Jani merine mokoh tur kedas nyalang .\n Yen adep sinah bakal maal payu .\n Ane ene merine Tidong meri icange berag tur bengil Kacarita suba liu pesan I gede selem mesuang memeri .\n Sakewala Pan Meri setata ngorahang tidong kerana mula saja merine makejang ento tidong merine Pan Meri .\n Suba keto I gede selem buin ngomong .\n adi makejang tidong .\n Lamun keto aba suba makejang merine ento Aduh icang tusing bani ento tusing icang ngelah .\n Meri icange tuah aukud berag tur bengil masaut Pan Meri .\n Ne mara jadma patut .\n Tumben jani kai nepuk jadma buka Pan Meri .\n Eda takut merine bengil ento mula kai ane ngaba .\n Nah .\n duaning Pan Meri maparisolah sane patut tur tusing loba kai jani ngemaang meri buin aukud .\n Melahang ngubuh apang bisa nekaang hasil .\n Ne jani aba merine mulih Tan sipi kendelne Pan Meri nepukin merine mulih .\n Mare keto saget I gede selem ilang tur di samping batune gede ada meri buin aukud .\n Pan Meri ngaturang suksma tur nglantas mulih ngaba meri dadua .\n Kacerita meri Pan Meri suba mataluh makelo-kelo mapianak .\n Liu pesan jani Pan Meri ngelah meri .\n Ia jani dadi sugih ulian madagang memeri .\n Keto yening dadi jadma maparisolah utawi malaksana patut tusing loba cara Pan Meri sinah kapaica wara nugrah sane nekaang bagia .\n