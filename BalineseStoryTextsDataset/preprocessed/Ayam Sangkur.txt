Makawinan wenten ayam sangkur tan wenten ngelah kibul punika wenten nyatuaang .\n Kabaos duk kala rihin ring jagat Jembrana wenten jadma maparab I Tumtum antuk desan ipun pangawi matur sisip .\n Ipun ngelah banteng kalih diri .\n Lebih ipun ring pabianne .\n Kala ipun jaga nenggala ring carik ipun semeng-semeng ipun luas keabiane jaga ngejuk banteng ipun .\n Rauh ipun ring pabianne tan wenten banteng ipun panggiha .\n Mailehan rerehin ipun tur pagehan abian ipun sami kukuh tan wenten sane rusak irika ipun bingung makenehin .\n Ring pabianan ipun wenten wit kepuh ageng apuun miwah wit tiying tigang lingseh .\n I Tumtum raris merika ring batan wit kepuhe negak masila raris ipun mesesangi .\n Jro panunggun kepuh banteng titiang ical iriki .\n Tulung patujuin titiang dija ipun magenah .\n Yening kapanggih titiang aturin jro panunggun kepuh ketipat akelan maulam ayam.\n Bau asapunika munyin ipun saget masuara banteng ipun ring batan tiying ipun .\n Sane itunin wenten ping dasa celepin ipun irika tan wenten kapanggih .\n Duaning asapunika raris ipun wangde nenggala .\n Terus ipun malih budal .\n Rauh ring pondok raris ngawe ketipat nampah ayam jaga anggen ipun nawur punagi .\n Ayam punika guling ipun .\n Sampun sami rateng genahang ipun ring salange ngantosang mangda lingsir pacang matur punagine .\n Malih ajebosne rauh pianak ipun saking melali ajinange guling ayame punika .\n Mapuara nyud manah ipun raris jemaka kibul ayame daara tur ipun malih makaon .\n Sampun lingsir suryane I Tumtum raris makinkin pacang keabiane .\n Bau wireh meonge irika magenah ring batang salang .\n Sampun puput babuatan ipun raris ipun majalan kabiane .\n Serauhe ring batan kepuhe punika genahang ipun ketipate rauhing ulame raris ipun ngendihang geni pacang anggen nunjel menyan .\n Irika ipun kagiat ningalin guling ayame urip tur malaib tan wenten maikuh .\n Sengangat sengenget ipun miwasan menek tan wenten kanten punapi-punapi .\n Raris dingeh ipun wit kepuhe masuara ngerem tur ngrehgeh usan ngrehgeh wau wenten suara terang .\n Eh cai Tumtum cai tusing dadi naur sesangi ketipat mabe ben be guling .\n Benehne bukakak siape to buina gulinge to suba carikan krana ilang kibulne .\n Awake tusing nyak nampi to krana buin urip awake ya .\n Pitui yen cai matamiu tusing dadi nganggon be guling numabunggkulan musti recah.\n Punika awinan I Tumtum wangde naur punagi malih ngewlinin ngangge bukakak ayam .\n Indik puniki ring jagat Jembrana rauh mangkin jadmane tan wenten nauur punagi ketipat maulam guling malihne ayame sangkur tan pisan kangge pacang daging bebanten .\n