Ada katuturan satua anak makurenan madan Pan Jempenit teken Men Jempenit .\n Sedek dina anu luas Pan Jempenit ka pasisi sasubane neked di pasisi nepukin lantas anak ngaba lelipi matali lakar kutanga di pasihe .\n Mara keto matakon lantas Pan Jempenit .\n jero kija nike lakar bakta lelipine Masaut anake ngaba lelipi Lakar entungang tiang nika di pasihe mara keto munyin anake ngaba lelipi .\n Masaut Pan Jempenit yan keto tiang ja baang ngidih lelipine .\n Nggih .\n.\n juang ja suba keto juanga lantas lelipine .\n Majalan lantas di pasisi ngawanang buin nepukin anak ngaba lelipi buin masih idiha .\n Suba kanti liu maan ngidih-idih lelipi matali luas lantas Pan Jempenit ka alase .\n Gelisin satua neked lantas di alase wayah .\n Nepukin lantas ya naga ngredep janggarne ngomong lantas nagane .\n Ih .\n.\n Pan Jempenit dadi talinin cucun kaine Matur Pan Jempenit Inggih dewa ratu ten titiang nika nalinin nika tuni titiang ka pasisi raris panggihin titiang anak makta lelipi matali raris idih titiang .\n Yan tan titiang olas ngidih putun idewane sinah kantun matali entungange ka pasih .\n .\n Pan Jempenit yan keto terusang tresnan ibane elusin jani talin cucun kaine nen upahina ja .\n Matur Pan Jempenit Napi Men titiang icen apa ja ane demenin iba .\n Mara keto embusina lantas lelipine .\n Sasubane telah malusan ngomong lantas nagane .\n Ih .\n.\n iba pan jempenit apa ane demenin iba .\n Pipis nyak Ten .\n Gong nyak Ten .\n Keto aturne Pan Jempenit .\n Yan keto apa ane tunasin iba teken nira Matur Pan Jempenit Ali-aline sane ring muncuk ikuh i dewane tunas titiang .\n Mara keto bengong nagane dening ya bes kalonjok ngomong lantas baange ali-aline ane diikutne tur ngomong nagane .\n Ih .\n.\n Pan Jempenit asing tapleka teken bungkunge sinah dadi mas .\n Mara keto munyin nagane tampina lantas bungkunge tur lantas ya mulih .\n Sasubane neked jumah lantas takonina teken kurenane .\n Mimih .\n.\n bapane mara teke neked dija sih luase Masaut Pan Jempenit .\n .\n memene ileh-ileh gati pajalan awake ka pasih maan ka alase masih maan .\n Suba ja keto alihange ane muani nasi .\n Sasubane suud ngalih nasi lantas makeneh-keneh Pan jempenit .\n .\n.\n tegarang ja taplekang bungkunge di sendine .\n Keto kenehne lantas taplekanga bungkungne di sendine sajaan dadi mas lantas sendine .\n Suba keto jemaka lantas mase ambul sendine tur tundena Men Jempenit ka peken meli kamben baju muah ane len-lenan .\n Ka peken lantas Men Jempenit meli panganggo aji mase ane ambul sendine .\n jeg asepel gati baange kamben teken dagange kanti ngajangin Men Jempenit .\n Suba keto nganggo sarwa anyar lantas Pan Jempenit beh kendelne dening tumben nganggo anyar tur malali-lali lantas Pan Jempenit .\n Di makirene malali ngomong Pan Jempenit teken kurenane .\n Ih .\n.\n memene da nyen jemake bungkunge ane pejang awake sig dingdinge keto munyin Pan Jempenit .\n Kacarita dening makelo Pan Jempenit tusing teka uli malali jemaka lantas teken Men Jempenit bungkunge tur bungkunganga nebuk .\n asing tapleka bungkunge makejang dadi mas .\n Pakronyoh ketungane muah lune yan kenken undukne inget lung lantas bungkungne .\n Ditu lantas Men Jempenit jejeh gati kenehne takut lakar welanga ban ane muani .\n Ditu lantas Men Jempenit ngencolang ngaba bungkunge ka pande benahange .\n Keto masih di pandene asing tapleka bungkunge nget makejang dadi mas angob kanti pandene .\n Silurina lantas bungkungne Men Jempenit tur Men Jempenit tusing nawang .\n Gelisin satua pragat orahanga lantas bungkungne baange bungkunge mulih lantas Men Jempenit tur subane nganteg jumah pejanga lantas bungkunge di dingdinge .\n Kacarita Pan Jempenit teka lantas uli malali tur jemaka lantas bungkunge laut taplek-taplekanga di batune sing lantas nyak dadi mas batune .\n Mara keto matolihan lantas ka ketungane inget ngronyoh ketungane .\n Ditu lantas ngomong Pan Jempenit teken kurenane .\n memene kengkenang bungkunge jani dadi tusing nyak mas ane tapleka Masaut Men jempenit .\n bapane mara anggon ake nebuk lung lantas .\n Suba keto pasuang oke ka pande .\n Mara keto munyin kurenane naen lantas Pan Jempenit bane silurine ban pande mase .\n Ditu lantas Pan Jempenit ngalih i bikul i meong i cicing tundena ngalihang bungkungne .\n Tur yan nyidayang bana ngalih bungkungne sanggupanga lakar otonina i bikul i meong muah i cicing .\n Nyak lantas i bikul muah timpalne suba keto majalan lantas i bikul i meong i cicing sambilanga mapaitungan ngomong i bikul .\n Ih .\n cicing cai juru ngongkong kai mongpong petine tur di sedek kaine mompong i meong apang mamunyi .\n Nah nah .\n Keto kone timpalne .\n Suba keto teked lantas di umah pande mase macelep lantas i bikul ajaka i meong .\n I cicing diwangan ngantiang sambilanga ngongkong .\n Kacarita jani i bikul kecag-kecig ngalih-ngalihin petine .\n Tepukina lantas tur pongponga petine ban i bikul .\n I meong di sampingne tepukina lantas bungkungne Pan Jempenit lantas jemaka .\n Suba keto mamesu lantas i bikul ajaka i meong tur kaukina i cicing .\n Dugase ento hujan lantas bales pesan tur tukade blabar gede dening keto keweh lantas kenehne i bikul ngomong lantas teken timpalne .\n Ih .\n.\n cicing jani dija ambahin mulih dening tukade blabar .\n Masaut i cicing Jalan suba tuuk dogen .\n Masaut i bikul lamun keto cai ngaba bungkunge .\n bungut awak kene gede pesan .\n Keto munyine i cicing .\n Dening keto i meong lantas tundena ngaba nyak lantas i meong tur emuna bungkunge suba keto majalan lantas i bikul muah i cicing nuuk blabar .\n Carita i meong paling durina .\n Mara neked asetengahan tukad takonina i meong teken i bikul .\n Ih .\n.\n meong nu bungkunge Nu .\n mara keto munyine i meong ulung lantas bungkunge .\n Ngomong lantas i meong beh bikul ulung bungkunge .\n Yan tusing dogen cai nakonin sing ulung apa bungkunge .\n Mara keto ali-alihina lantas bungkungne tusing lantas tepukina krana yehe gede .\n Suba keto nongos latas i meong di tengah tukade sambilanga ngiwas-iwasin bungkunge .\n Kacaritayang ada lantas teka kedis madan kedis muwun tur bengong di duur batune .\n Ento lantas sarapa teken i meong laut bakatannga .\n Mara keto ngomong lantas i kedis muwun Ih meong apa salah kaine dadi sarap apa sih kewehang iba Masaut i meong ih iba kedis muwun krana kai nyarap iba dening kai ngulungang bungkung tusing tepuk ban ngalih .\n Jani yan iba nyak ja ngalihang tusing lakar matiang .\n Masaut i kedis muwun Nah meong yan keto nyak kai ngalihang .\n Yan tusing saja keto amah ja taluh kaine .\n Suba ja ne keto lebina lantas kedise tur makeber lantas ngatebenang .\n Sasubane neked di teben tepukin lantas i dadeleg laut cotota ban i kedis muwun .\n Gelu lantas i deleg tur ngomong Yeh .\n.\n iba kedis muwun dadi iba jeg sahasa nyotot kai apa sih duh kitayang iba teken kai .\n Masaut lantas i kedis muwun Oh kene deleg krana kai nyotot iba kai tundena ngalihang bungkung ban i meong tur yan kai tuara nyidayang ngalihang bungkungne taluh kaine lakar amaha .\n Yan iba nyidayang ja nulungin kai iba tusing lakar matiang .\n Masaut deleg Yan keto kai nyak tulung sakewala iba da ngamatiang kai .\n Yan kai bobab telahang ja amah panak kaine .\n Nah .\n.\n suba keto alihina lantas bungkunge makelo-kelo bakatanga lantas ban i deleg laut baanga i kedis muwun .\n Tur i kedis muun lantas maang i meong .\n Suba ja ne keto mulih lantas i meong ajaka timpal-timpalne .\n Gelisin satua i meong neked lantas jumah Pan Jempenite ngomong Pan Jempenit teken i meong .\n teka suba i meong kenken dadi makelo pesan Masaut i meong tur tuturanga tingkah pajalanne .\n Subane tampine bungkunge teken Pan Jempenit lantas buin taplekanga di batune dadi lantas mas batune .\n Ditu lantas payu otonina i bikul i meong i cicing tur sangiha gigine .\n Ngomong Pan Jempenit bikul kengkenang nyangih gigin caine .\n Masaut i bikul Gigin tiange ane di arep lanyingang ane di samping atepang .\n Takonina i cicing gigin tiange sampunang sangiha sakewala caling tiange lanyingang .\n Takonina i meong gigin tiange patuhang buka i cicing sangih .\n Suba keto sangiha lantas sasubane suud masangih ngomong i bikul teken i meong Ih meong jalan jani macanda-candaan .\n Jalan .\n.\n keto i meong .\n Macanda lantas tur saling cegut .\n Makelo-kelo kalah lantas i bikul ngomong i bikul Ih meong da jani awake matianga yan suba wake ngelah panak amah ja panak awake .\n Suba keto ngomong i cicing teken i meong .\n Ih meong jalan jani awake macanda .\n Nyak lantas i meong .\n Suba keto lantas macanda i meong ajaka i cicing .\n Yan kenken undukne i meong nget bakat ceguta teken i cicing baongne ditu lantas i meong ngomong Ih .\n.\n cicing da jani kai matianga buin pidan lamun kai suba ngelah pianak yan bakat bani banying panak kaine amah ja .\n Nyak lantas i cicing .\n Keto pasangketaan i meonge ajaka i cicing muah i bikul .\n