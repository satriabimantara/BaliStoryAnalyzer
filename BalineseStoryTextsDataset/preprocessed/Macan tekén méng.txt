Kacarita di tengah alase ada macan makasian teken meng .\n I Macan to gede tur kereng .\n Nanging ia belog .\n I Meng ia anak duweg ento awanane I Macan maguru teken I Meng .\n I Macan kajain magenepan luire tingkahe malaib apang tusing tawanga teken burone lenan tingkahe nakep buroh muah liu buin ane lenlenan .\n Kacarita jani I Macan suba dueg pesan sai sai ia tusing kuangan pabuktian .\n Burone ane lenlenan suba ngangsan tangar kerana suba tawanga I Macan anak dueg .\n Sedek dina anu I Macan masusupan di tengah alase lakar ngalih tatadahan .\n Kerana burone suba pada tangar dadi makelo ia masusupan masih tusing maan apan-apan .\n Lantas ia makakeneh kene Jani melahan I Meng dogen amah kerane I dewek suba dueg tusing ada buin ane patut palajahin teken ia .\n Sambilanga ia makeneh keto lantas ia melaib ngungsi tongosne I Meng .\n I Meng suba nawang teken satekan I Macan buka keto ento awanane ia metagenan lakar malaib .\n Sesubane I Macan paek lantas I Meng nyapatin Ihh cai Macan cai teka uli dija buka kakene gagison pesan .\n I Macan tusing mesaut jag nerojog I Meng .\n Mara I Meng ukana dakepa lantas ia malaib tur makecos kepunyan kayune .\n I Macan bengong ningalin buat karirihan Menge buka keto .\n I Meng lantas ngomong Bah cai Macan kene pamales cai ne teken Icang .\n Mara keto munyin I Menge ngenggalang I Macan masaut sambilanga nyumbah-nyumbah Ihh adi Meng Icang tusing je makeneh mencanen cai nanging Icang makeneh negarang kabisan cange .\n I Meng lantas masaut Icang tusing ja ngugu omong ca i ne ento nah melah-melah sub acai nongos dini Icang cendekne suud makasihan teken cai .\n I Macan buin ngomong Ah adi dong da bawakanga kenehe manyama .\n Cendekne belie ngidih sinampura teken cai tu i beli makeneh buin malajahin karirihan cai ne ane buka keto .\n Sambilanga malaib apang bisa makecog lantas menek ka punyan kayune .\n I Meng masaut Icang tusing ja lakar nyak buin ngajahin cai .\n Kerane suba tawang cang bli mula corah .\n Yen karirihan Icange ane ajahin Icang bli aluh lakar bli ngamatiang Icang .\n Nyet keto omongne nanging I Macan kedeh masih nagih melajahin karirihan I Menge buka keto .\n Nanging I Meng tusing pesan nyak ngajahin I Macan .\n Ento awananne I Macan gedeg lantas ia ngomong Nah cai Meng yen cai sajan tusing nyak ngajahin Icang tangarin iban caine kerana Icang tusing suud-suud lakar mencanen cai .\n Dija ja cai tepukin Icang tusing buungan cai lakar bencanen Icang .\n Nyet tusing cai nepukin Icang tain cai ne lakar bencanen enceh ibane tepuk enceh ibane lakar bencanen .\n Kerana keto omongne I Macan sai-sai I Meng tangar teken ibane .\n Ento awanane yen I Meng meju wiadin ngenceh sai-sai mengkeb .\n