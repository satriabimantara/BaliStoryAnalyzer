Ri sedek dina semengan para bendegane ring Desa Nyalyan pada sebet nyiageyang sakancan paaban tur bekel sane lakar kabakta nempuhin segarane .\n Kagiat yukti manahnyane ngamolihang ulam saakeh-akehnyane .\n Sami sampun pada siaga minakadi umpan sau pancing pencar miwah sane lianan .\n Kacarita ne mangkin wenten asiki bendega sane maparab I Congeh .\n I Congeh uli mara kepit paningalane semengane ento nadak sara tindakannyane setata paling turin setata apa ane jemaka nadaksara ulung .\n I Congeh ngenehang padidi apa ane lakar katiba tekening dewek ipune .\n Lan dibi sanja i dewek mangipiang ulungin bulan .\n Ah .\n.\n.\n anggon gena nyangetin ipian paling melah ne jani iraga enggal-engal luas keto kenehnyane I Congeh .\n Laut ia ngedeng jukungne miwah nyalanang jukungne ka tengahin segara .\n Adeng-adeng jukungne ningalin pasisi nuju katengahin segara .\n I Congeh mulang pancing sane sampun medaging umpan akeh ulame pada gasek menampekin pancingnyane .\n Sane mangkin dungki-dungkine sampun akeh medaging ulam kanti dungkine ten muat raris kagenahin drika ring jukunge .\n Sanghyang Surya sayan ngendukang meciri sanjane ngawitin .\n I Congeh digelis nyalanang jukungne jagi mulihan sinah kurenan Ian pianak ipune sampun ngantiang perahune terus mejalan dadi getihne I Congeh kadirasa ngoyong ketugan tangkahnyane becat peningalanne tusing mekedipan ningalin apa ane ada di arepan ipune .\n Toyane melincer didih toyane akeh ring tengahin toyane punika mijil ulam mewarna selem denges panyingakan ulame punika barak ngendih sekadi api sane lakar sida muuin jukungne ya I Congeh .\n Duh .\n.\n.\n.\n napi sane katiben ring dewek tiange mangkin keto kenehne l Congeh .\n Sinah ne jani i dewek tusing lakar malipetan mulih ceg prajani ia inget teken pianak Ian somah ipune jumah .\n Miribang ene suba artin ipian i dewek dibi sanja .\n Ulame sane ageng punika menampekin perahune I Congeh prajani I Congeh ngejer ngetor babuyutan sing kodag bana naanang jejeh atin ipune .\n Ulame punika nenten ja nyengkalen nangin ulame punika masuara sekadi manusa .\n Ih cai Congeh dibi sanja amonto gelah suba maang cai piteket nanging cai tusing masih ngerti apa isin pitekete totonang .\n Nah apang cai pedas nawang ene gelah mula sane nongosin segarane ene yan cai edot ngalih merta dini lakar misadia baang gelah sakewala ingetang eda pati Ioba .\n Ebene sisan daar bang pisagen ngidih abedik tur yen enu sisane dadi adep .\n l Congeh nyakupang limannyane matur suksemaning manah ipune .\n Nah ne jani kema suba cai mulih nanging ingetang eda nyen unduke ene sambatanga teken anak elenan .\n Disubane I Congeh mepamit laut ia encol mulihan di sisin segarane kurenanne I Congeh sampun mangantosang .\n Di subane jukunge ngerapet di pasisin segarene lantas kurenanne nyemak ulam-ulame sane kapolihang .\n Sesampune puput I Congeh miwah kurenanne mejalan mulihan .\n Di selantang jalan I Congeh ngenehang unduke sane katiba marep deweknyane tur ten engsap ia lakar nyimpen unduke ento ring keneh ipune nenten lakar orahanga teken anake lianan .\n